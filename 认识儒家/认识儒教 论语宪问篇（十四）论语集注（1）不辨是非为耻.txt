认识儒教 论语宪问篇（十四）论语集注（1）不辨是非为耻
泰山道家认识宗教 《论语》第十四章《宪问篇》原文：宪问耻，子曰：“邦有道，谷；邦无道，谷，耻也。”“克、伐、怨、欲不行焉，可以为仁矣？”子曰：“可以为难矣，仁则吾不知也。”
子曰：“士而怀居，不足以为士矣。”
子曰：“邦有道，危言危行；邦无道，危行言孙。”
子曰：“有德者必有言，有言者不必有德。仁者必有勇，勇者不必有仁。”
南宫适问于孔子曰：“羿善射，奡荡舟，俱不得其死然；禹、稷躬稼而有天下。”夫子不答。南宫适出，子曰：“君子哉若人！尚德哉若人！”
子曰：“君子而不仁者有矣夫，未有小人而仁者也。”
子曰：“爱之，能勿劳乎？忠焉，能勿诲乎？”
子曰：“为命，裨谌草创之，世叔讨论之，行人子羽修饰之，东里子产润色之。”
或问子产，子曰：“惠人也。”问子西，曰：“彼哉，彼哉！”问管仲，曰：“人也。夺伯氏骈邑三百，饭疏食，没齿无怨言。”
子曰：“贫而无怨难，富而无骄易。”
子曰：“孟公绰为赵、魏老则优，不可以为滕、薛大夫。”
子路问成人，子曰：“若臧武仲之知、公绰之不欲、卞庄子之勇、冉求之艺，文之以礼乐，亦可以为成人矣。”曰：“今之成人者何必然？见利思义，见危授命，久要不忘平生之言，亦可以为成人矣。”
子问公叔文子于公明贾曰：“信乎，夫子不言，不笑，不取乎？”公明贾对曰：“以告者过也。夫子时然后言，人不厌其言；乐然后笑，人不厌其笑；义然后取，人不厌其取。”子曰：“其然？岂其然乎？”
子曰：“臧武仲以防求为后于鲁，虽曰不要君，吾不信也。”
子曰：“晋文公谲而不正，齐桓公正而不谲。”
子路曰：“桓公杀公子纠，召忽死之，管仲不死，曰未仁乎？”子曰：“桓公九合诸侯不以兵车，管仲之力也。如其仁，如其仁！”
子贡曰：“管仲非仁者与？桓公杀公子纠，不能死，又相之。”子曰：“管仲相桓公霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”
公叔文子之臣大夫僎与文子同升诸公，子闻之,曰：“可以为‘文’矣。”
子言卫灵公之无道也，康子曰：“夫如是，奚而不丧？”孔子曰：“仲叔圉治宾客，祝鮀治宗庙，王孙贾治军旅，夫如是，奚其丧？”
子曰：“其言之不怍，则为之也难。”
陈成子弑简公，孔子沐浴而朝，告于哀公曰：“陈恒弑其君，请讨之。”公曰：“告夫三子。”,孔子曰：“以吾从大夫之后，不敢不告也，君曰‘告夫三子’者！”之三子告，不可。孔子曰：“以吾从大夫之后，不敢不告也。”
子路问事君，子曰：“勿欺也，而犯之。”
子曰：“君子上达，小人下达。”
子曰：“古之学者为己，今之学者为人。”
蘧伯玉使人于孔子，孔子与之坐而问焉，曰：“夫子何为？”对曰：“夫子欲寡其过而未能也。”使者出，子曰：“使乎！使乎！”
子曰：“不在其位，不谋其政。”曾子曰：“君子思不出其位。”
子曰：“君子耻其言而过其行。”
子曰：“君子道者三，我无能焉：仁者不忧，知者不惑，勇者不惧。”子贡曰：“夫子自道也。”
子贡方人，子曰：“赐也贤乎哉？夫我则不暇。”
子曰：“不患人之不己知，患其不能也。”
子曰：“不逆诈，不亿不信，抑亦先觉者，是贤乎！”
微生亩谓孔子曰：“丘何为是栖栖者与？无乃为佞乎？”孔子曰：“非敢为佞也，疾固也。”
曰：“骥不称其力，称其德也。”
或曰：“以德报怨，何如？”子曰：“何以报德？以直报怨，以德报德。”
子曰：“莫我知也夫！”子贡曰：“何为其莫知子也？”子曰：“不怨天，不尤人，下学而上达。知我者其天乎！”
公伯寮愬子路于季孙。子服景伯以告，曰：“夫子固有惑志于公伯寮，吾力犹能肆诸市朝。”子曰：“道之将行也与，命也；道之将废也与，命也。公伯寮其如命何？”
子曰：“贤者辟世，其次辟地，其次辟色，其次辟言。”子曰：“作者七人矣。”
子路宿于石门，晨门曰：“奚自？”子路曰：“自孔氏。”曰：“是知其不可而为之者与？”
子击磬于卫，有荷蒉而过孔氏之门者，曰：“有心哉，击磬乎！”既而曰：“鄙哉，硁硁乎！莫己知也，斯己而已矣。深则厉，浅则揭。”子曰：“果哉！末之难矣。”
子张曰：“《书》云，‘高宗谅阴，三年不言。’何谓也？”子曰：“何必高宗，古之人皆然。君薨，百官总己以听于冢宰三年。”
子曰：“上好礼，则民易使也。”
子路问君子，子曰：“修己以敬。”曰：“如斯而已乎？”曰：“修己以安人。”曰：“如斯而已乎？”曰：“修己以安百姓。修己以安百姓，尧、舜其犹病诸！”
原壤夷俟，子曰：“幼而不孙弟，长而无述焉，老而不死，是为贼！”以杖叩其胫。
阙党童子将命，或问之曰：“益者与？”子曰：“吾见其居于位也，见其与先生并行也。非求益者也，欲速成者也。”
《论语》第十四章《宪问篇》集注：
14:1、“宪问耻，子曰：邦有道，谷；邦无道，谷，耻也。克、伐、怨、欲不行焉，可以为仁矣？子曰：可以为难矣，仁则吾不知也。”：（1）宪：姓原，名宪(公元前515年-公元前?年)，字子思，春秋末年宋国商丘人 。孔门七十二贤之一。唐玄宗开元二十七年(739年)封原宪为原伯，北宋真宗大中祥符二年(1009年)又追封任城侯，明嘉靖九年(1530年)，改称为先贤原子。原宪出身贫寒，个性狷介，一生安贫乐道，不肯与世俗合流。孔子为鲁司寇时，曾做过孔子的家宰，孔子给他九百斛的俸禄，他推辞不要。孔子死后，原宪遂隐居卫国草泽中，茅屋瓦牖，粗茶淡饭，生活极为清苦。（2）《原宪居鲁》选自庄子的《庄子·让王》，文章通过原宪与子贡的会面及对话，对原宪身居陋室穷困潦倒而矢志不移的精神给以肯定和褒扬，歌颂了儒家"贫贱不能移"的思想情操。
（3）耻：羞愧；羞辱。邦bāng：国。有道：“人伦大道”（三纲五常、五伦八德）是国民教育的主流思想，儒家思想是国教。谷：百谷之总名，粮食作物的总称；官俸；古人常以谷物计禄。（4）克：好胜；喜欢制伏别人。伐：自矜；自夸。怨：忿恨；仇恨。欲：贪欲；想得到某种东西；想达到某种目的的要求。克不行，不好胜，不自讨其辱，故能常胜。伐不行，不自矜，不骄傲自满，自强不息。怨不行，不结仇，与人为善，太和元气。欲不行，不费神，知足常乐，逍遥自在。（5）不行：不可以；不被允许。难：不容易，做起来费事。
（6）原宪问孔夫子：什么是羞耻呢？孔夫子说：儒家思想（礼乐制度）是国教，“人伦大道”是国民教育的主流思想，教育界的宗旨是为社会培养现世圣贤，造就天下为公的大同之世，这时候成为拿国家工资的公务员；儒家思想（礼乐制度）不是国教，“人伦大道”不是国民教育的主流思想，教育界的宗旨不是为社会培养现世圣贤，不是造就天下为公的大同之世，这时候也成为了拿国家工资的公务员；说明这种人是不辨是非、不分真假对错的糊涂人，他们没有正义感、不能深明大义，他们读书是为了博得今生的功名利禄，并不是实现人生的价值，不是以“止于至善”为人生目标，这种人表现出来“苟图衣食”的人生境界就是羞耻，这种人就是卑鄙可耻的小人。
（7）一个人如果没有“好胜、自矜、忿恨、贪欲”这四种言行，可以称得上仁者吗？孔夫子说：如果一个人能谨言慎行到这样的境界，这是很不容易的事情，是一般人做不到的，是只有高洁的君子才能做到的。那么，这种人算不算仁者呢？吾不知还有哪种人能比得上这种人优秀，这种人如果都不算是仁者，还有哪种人能称得上是仁者呢？