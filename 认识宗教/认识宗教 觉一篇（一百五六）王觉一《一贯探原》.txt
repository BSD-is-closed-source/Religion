认识宗教 觉一篇（一百五六）王觉一《一贯探原》
【说明：最近花了大量的时间研究“一贯道”，发现“一贯道”因为不同“祖师掌教”的原因，致使教徒的所作所为迥然不同，所以我把收集的有关“一贯道”的文章分为两类并分别命名，一种是“张光壁（张天然）一贯道是邪教”，另一种是“王觉一（北海老人）一贯道是正教”。

1、我细心去阅读清政府有关王觉一的儿子与弟子的“供词”档案，发现王觉一的弟子并没有在任何地方练兵、集结、杀死官兵的记录，只有有关如何传教的“供词”，同时也找到了清政府残酷追杀王觉一的真正原因，就是：历时十几年轰轰烈烈的太平天国运动，极大的打击、动摇了满清统治，洪秀全就是信仰耶稣的宗教人士，是利用传教取得了人心而起义的，所以镇压了太平天国之后，就会让满清政府对所有名声在外的宗教人士都“本能的产生敌意”，所以晚于洪秀全的王觉一，就成了清政府为了防未患于未然而“务必根除殆尽”的对象。

2、因为建国初期，汉奸“张光壁（张天然）一贯道”的恶劣影响至今犹存，所以现在研究“一贯道”的人，几乎都把张光壁之前的“一贯道”的人（包括王觉一）视为是与张光壁一样的人，这是极不负责任的、极不理性的、是不能让人服气的偏激、武断、狭隘的态度。

让这些人产生偏见的原因，都是因为他们忽略了清政府在什么样的国情下取缔王觉一的。等大家知道了早于王觉一的太平天国就是宗教人士发起的，就会对清政府取缔王觉一的原因一目了然了。清政府取缔王觉一的事情说明，当时岌岌可危的清政府对名声在外的宗教人士是如“惊弓之鸟、风声鹤唳、草木皆兵”一样的病态心理！

3、这些出自名牌大学、有着“博士”之类头衔职称的“丑陋文人”，他们的文采、造诣与王觉一相比，什么都不是。他们对王觉一的文章感到费解与困惑，因为他们从来没有读过这样尖端的“国学文章”，他们都没有涉足过王觉一所论的领域，王觉一的文章让他们一头雾水，所以他们这些“外行人”把对王觉一文采、人品与作为妒忌的怒火，都化作了对王觉一的诽谤与污蔑，把他们自己的无能产生的私愤都转嫁、发泄到了王觉一头上。

大家去看一下他们评论王觉一的话，就会发现他们一个个都是气急败坏、“欲加之罪，何患无辞”的丑陋嘴脸！都是没有公正心，良心被狗吃了的下三滥！

事实证明：张光壁之前的，与张光壁迥然不同的“一贯道”都是护国安民的正教。欺师灭祖、气死师父路中一指定的接班人路中节、篡权上来的张光壁及其传承人的“一贯道”才是蛊惑人心、借神造孽的邪教！（张光壁传承人台湾的“一贯道”，曾经让国民党的吴伯雄给国家主席胡锦涛捎信，希望大陆既往不咎并承认他们的合法地位。大陆是不会承认他们的！全中国都不会同意！泰山道家第一个反对他们！因为他们是汉奸张光壁的嫡系传人，是从内部来败坏正法的魔子魔孙！）

4、我阅读王觉一的文章，发现他这个没上过学的山东农民，不仅是治学严谨的一代宗师，还是文辞犀利、思想深邃的一代文豪！王觉一才是真正的、名符其实的“国学大师”！

读了这篇文章，发现自己在易经、儒学、佛学方面只在门外。这篇文章堪称“前无古人，后无来者”的“千古绝唱”实不为过！缘于对这篇文章的喜爱，我花了大量的时间加以整理。惟觉先圣绝学，不能自私，特与大家分享。

希望这篇文章成为大家的“一面镜子”，时时取之自照，必能有所裨益。

因为这篇文章的篇幅很长，涉及很广，足见祖师造诣之博大精深！为了便于大家阅读，我把它分为四部分，编著序号，并对文中的个别传闻与段落做了批注。】

【 一：理者，不动天也。】

1、气天、象天，虽分九重，而造历之法，实本于三。盖宗动天为乾，而恒星天为乾之中，土星天为乾之下，此三重合而为天行健。

盖宗动天之行度不可见，而以恒星天，每日绕地一周所过者为度。历三百六十五日，又四分日之一，绕地一周，复还于初起之度，为一岁之周。

向下木星天为离之初，火星天为离之中，日轮天为离之成。木火一家，合而成离，中含一阴，故次健于天。一日不及恒星天一度，历三百六十五日，四分日之一，不及恒星天一周，而复起于初起之度，谓之一岁。此气盈之所自出也。

向下金星天，为坎之始，水星天为坎之中，月轮天为坎之成。坎卦一阳陷于二阴之中，故行迟。每日不及恒星天十三度，十九分度之七。不及日轮天十二度，十九分度之七。历二十七日半，而与恒星天，复会于初起之度。二十九日半与日轮天复会于初起之度，谓之一月。此朔虚之所自出也。

合一“气盈”与“朔虚”，而闺余生焉。故乾为纯阳，动中动，而行健。离为动中静，而次健。坎为静中动，而行迟。坤为静中静，而以不动为正矣。宗动天虽一气浑圆，上贯星斗，下贯大地，中贯人物；屈伸往来，默运四时，终始万类。

然上者轻清而行速，下者重浊而行迟，虽虚空寥廓，渺无际涯，气之所至，以数推之，不差累黍。此七政之所以分，八卦之所以判，闺余之所由起也。

2、黄帝之时，神龟出洛，风后则之，以演奇仪；大禹则之，而演洪范；文王则之，而翻卦象。或得其数，或得其象，踵事增华，而后天之大用彰矣！天现洛书，即现宗动天之大用也。

易曰：“参伍以变，错综其数”，即言洛书之数也。嗟！自孔子逝，而微言绝，其文虽存，而解者鲜矣!

愚生也晚，不得亲见风后、大禹、文王、孔子，而师事之，幸余编之尚存，反复玩味，久而不舍，似有神明启迪于无言之表者。谨将参伍以变，错综其数，入用之处，笔之于图，公诸同好，借以就正于有道者。【三五图省略】

神龟出洛，谓之洛书。其数：戴九履一，左三右七，二四为肩，六八为足，五数居中，以应八方。纵横皆十五数。纵横之数，始于八者，八节之谓也。推而至于二十四者，二十四气之谓也。每气十五日，五日六十时；三五一气，一百八十时；三元一周，而复气始交，此正参伍以变也。而曰：「参伍」者，宗动天，三百六十五日，四分日之一，升降一周。自一至九，阳气上升，此太极之阳仪也，而春夏之“元亨”寓焉。自九至一，阴气下降，此太极之阴仪也，而秋冬之“利贞”寓焉。

天统四德，即统四象也。四象非他，即春夏秋冬之谓也。春有立春、春分，秋有立秋、秋分，夏有立夏、夏至，冬有立冬、冬至，而八节分矣。此四象之所以生八卦也。

自八节而推至于二十四气，而参伍以变之实知者，已瞭然于心目矣。「三五」而曰「参伍」者，气非形质之比，虽有节次，实无间断，分而未尝不合。参者，混合无间之谓也。伍者，阳顺阴逆，各行其道，流行不息。对待而观，总不离纵横十五之数。

错者分也，综者合也。太极之气，浮沉升降，默运四时。高者轻清而行速，下者重浊而行迟，此象天七政之所以错综也。九宫迭运，阳顺阴逆，此气天九宫之所以错综也。

七政天悬象著明，莫大乎日月之变。三五而盈，而生震、兑、乾，此西南得朋之象。三五而亏，而巽、根、坤，此东北丧朋之象也。而画卦之本有自来矣。

太极气天，九宫迭运，年月日时，各有攸司，而序畴之法有其源矣。参伍以变，错综其数，自八推至二十四，自二十四推至七十二，七十二推至四干三百二十，纵横十五，自然而然，丝毫不紊，此太极气天之至妙者也！

达而至用，上推往古，下推来今，废兴存亡，吉凶悔咎，捷若影响，此又九宫之神乎其神者也！故，风后得之而演奇，大禹得之而序畴，文王得之而演易，孔子得之而系辞；古之圣帝明王，分田制禄，则以之为井田法；建邦设都，则以之为明堂位。司马招讨，行则为阵，住则为营；战则以之为奇正变化，孤虚生死，向背趋避之用。

此数乃后天之用，神化之易也。其纵横错综，极之于四干三百二十，及七十二侯，每侯 六甲 ，六十时之积也。

今此一盘，乃七百二十，纵横十五之数，乃每候自甲子至癸酉，十时之积也。其下尚有五盘，因萍踪百忙，未暇全及：好此者，即此而推，其后五盘，触类引伸，自见其全。

此书原为探“一贯”之源头而作，象数之学，非吾人之急务，亦非吾人之正务，此处微露端倪，足见古圣之学，体用兼该耳。

3、一贯者何？宗动天一气流行，默运四时，上贯星斗，下贯大地，中贯人物；气旺则壮，气衰则老，气绝则死。有形之天地尚然，况人与物乎？此气升降浮沉于太虚之中，虽视不见，听不闻，而实体物不遗；体物不遗，则无物不贯也。

盖宗动之气，化机流行，彻上彻下，天渊两在；积厚有色，谓之“碧落”；未厚无形，谓之“虚空”；“虚空、碧落”，无在非气，即无在非天也。

如春气至则向温，夏气至则向热；秋之凉，冬之寒其义一也。如春气至，不曰春气，而曰春天者，天即气，气即天也。此气虽万有不齐，实无时不运虚空，亦无时不在人物。关中、张子曰：“知太虚即气，则无无”，此贤人之造诣也。只知虚空即气，虚空非空；而不知主宰虚空之气者，犹有“理”在也。

理者，不动天也。气者，宗动天也。理静为经，气动为纬。经者，静而不动，常而不变，故曰五常。纬者，流行不息，变而有常，故曰五行。 此两者，同塞宇宙，同贯万物，同在无臭无声之表，尽入不睹不闻之中，而有可道、可名，不可道、不可名之分。可道、可名者，宗动之气，流行不息，有迹可寻也。 不可道、不可名者，不动之理，静而能应，神妙莫测也。

不动之理，即河图之所从出，此“不易”之易，理学也。 宗动之气，即洛书之所从出，此“变易”之易，数学也。 七政天之日月，“交易”之易也，乃卦象之所从出，象学也。 理学、数学、象学，即上中下，三乘之分。

不动之理，至妙至神，不疾而速，不行而至，无为而成，入水不溺，入火不焚，穿金透石而无碍。“理”，即周子所谓“无极之真”也。当二五之精，妙和之际，无极之真，即与之妙合而凝。二五之精，生有形之身。无极之真，作神妙无形之性。

此“性”乃人生而静之性，性善之性，恒性之性；亦即中庸所谓“天赋之命，本然之性”。虞廷所谓“惟微之道心”。西竺所谓“涅槃之妙心”，太上所谓“谷神不死，真常之性”。

古人所谓“三教归一，万法归一”者，盖谓至静不动天，神妙不测之理，包罗天地，养育群生。虽无声而无臭，实无在而无不在。此理无所不理，万物统体一理，物物各具一理，故天有天理，地有地理，物有物理，人有性理；三教皆人也，即皆有性也，性即理也。

此至静不动之理，犹大海之水也。物物各具一理，犹鱼腹之水，息息与大海相通。所不同者，水有形而理无形，水无知而理有知；水有在亦有所不在，理则无所不在也。水有时而尽，理则无时或尽；水尽之后，而理复能生水也。

4、古人多以水喻道者，两大内外，能通者有三，而水居其末。盖水能通在地有质之类，而不能通河汉星斗。欲通河汉星斗，必须化气。宗动之气，上通斗牛，下通大地，中通人物，而不能通元气之表。无极天、大罗天、天外天、生天生地之天，欲通天外天，必须化神。

试问：四大部洲之人，人谁无性？有性即有理，物物各具之理，未有不通万物统体之理者。 然通而不知其通，不得大通终通者，气禀之拘，物欲之蔽也。迷真逐妄，流浪生死，不得明善复初，尽人合天，还归圣域者，此其故也。

三代而上，主传斯道者，尧、舜、禹、汤、文、武、周公也。三代而下，主传斯道者，三教圣人也。故“人心惟危，道心惟微，惟精惟一，允执厥中”一十六字之传，出自唐虞，故世跻仁寿，治臻上理，此中天大同之盛也。

“维皇上帝，降衷于下民，若有恒性”出自汤诰。“克明峻德”，出自《尧典》。《大学》之明德，《中庸》之率其本于此乎？ 文王演卦，周公明爻，孔子作传，朱熹心法，祖述宪章，上律天时，下袭水土，良不虚也！

系辞传曰：“范围天地之化而不过，曲成万物而不遗，通乎昼夜之道而知，故神无方而易无体”。又曰：“易无思也，无为也，寂然不动，感而遂通天下之故”。

范围天地之神，即至静不动天，无极之理。理者，神之体。神者，理之用。神理者何？圣域之一贯也。圣域者何？至静不动，无极理天也。孔子有见于此，故造诣至此。造诣至此，故与此天同体、同寿，永劫常存。此登峰造极，至极无以复加之地，故圣称至圣，理称至理，道称至道，善称至善，人称至人，神号至神。

如学不至此，见不及此，行不到此，得少辄足者，皆非到家之学也。何至之有？

佛曰：“一合理相”，老曰：“大道无形，生育天地”，释、玄二圣，皆深造圣域，优入圣域者也，故称“天人师表”。盖至静不动天而下，为“宗动天”也。此天之气，虽弥纶两间，而阴阳迭胜，五行错杂，动而难静，驳而难纯。人自降生之时，瓜地一声，此气由口鼻而入，此后天之性命也。故命曰：“气数之命”，性曰：“气质之性”，心曰：“人心”，神曰：“识神”，作七情之领袖，而后起之欲，有其根矣。若不明乎理，囿（拼音：yòu）于气中，却欲调息，终身不怠，可成此天之果。

纵能飞云走雾，感而遂通。宗动天流行之气，十二万九千六百年，终归穷尽；此天既尽，成此天之果者，能不随之而尽乎?

释曰：“饶经八万劫，终须落空亡，仰箭射虚空，力尽终归堕”。 盖谓修此天之果者而发也。

5、此天之下，七政象天，取坎填离之法，本于象。取坎中之阳，填离中之阴，补离成乾，日月会合，结而成丹。木火一家，离日为性。金水一家，坎月为命。坎离颠倒，簇五合三，会三为一，性命双修，亦大近理。

所可疑者，中庸曰：“天命之谓性”，赋畀（bì）谓命，禀受谓性，赋畀、禀受，一理而已，原非有二也。故曰：“率性之谓道”。宋儒释之曰：“性即理也，理即五常”。

五常即至静不动，常而不变之理天也。 修理天之果者，则以性为理。修气天之果者，则以性为气。修象天之果者，则以性为离，为日、为汞、为龙、为鼎、为奼女。以命为坎，为月、为铅、为虎、为炉、为婴儿。千名万号，不胜枚举，此等功夫，实不同于中庸，而大异乎中庸。中庸之道，孔子之道也，而可与之异乎？！

愚初立志学道之时，亦自象天入手，用至水升火降，法轮常转而后，曾有诗曰：“坐到忘时万有空，冥冥杳杳一真宗，太虚廓落难寻找， 彷彿冰壶水月中”。又曰：“水月冰壶亦消融，灵明体合太虚空，色空始见空空色，认得无皇万象宗”。

到此境界，无极、太极，理天、气天，了然心目，始知三教圣人，皆以理天为最上一乘之天。回视气天、象天，尽成糟柏。

但愿同志诸友，在象者莫囿于象，至气者莫囿于气，挽起眉毛，洞观无疑，必到无极理天，与三教圣人，齐肩同寿而后已。

6、一贯者，至静不动天，以理贯万物，乃河图之所从出，为人生本然之性，道心、元神之源。欲回此天，必遵孔门之四勿，无佛门之四相，习玄门之清静，功行圆满，杆头进步，一静即超三界外，不劳弹指了修行。

宗动天，以气贯万物，乃洛书之所从出，为气数之命，气质之性，人心、识神之源。其为气也，至大至刚，以直养而无害，则塞于天地之间，此贤关一贯之源也。

七政象也，日月盈亏，为画卦之源。如以日月盈亏生卦而论，则西南得朋，自震而兑，自兑而乾，此阳进之卦也：东北丧朋，自巽而根，自根而坤，此阴退之卦也。

卦者，挂也，日月悬挂虚空，而生卦也。爻者交也，日月相交，而生爻也。八卦只见六卦，六爻即是八爻者，乾爻用九，坤爻用六，九六非他也。九为后天之离，六为先天之坎，坎离者乾坤二用。六卦加坎离，而成八，六爻加九六，而亦成八。六卦非坎离不生，六爻非九六不变也。此天盘之八卦也，加以地之八方，以八乘八，而六十四卦完矣。

八卦以阴阳二气贯，二气乃一气之屈伸，仍是一贯也。

河出图者，现不动天，无极真理之一贯也，而本然之性，有其源矣。洛出书者，现宗动天，太极元气之一贯也，而气质之性，有其源矣。伏义画卦，现七政天，悬象著明，自气入象之一贯，此得之仰观者也。

又有自俯察而得者，中华大局，南方多暖，纯阳之卦居之，故乾南。北方多寒，纯阴之卦居之，故坤北。日生于东也，而离居之。月生于西也，而坎居之。西北多山也，而艮居之。东南多水也，而兑居之。寅为青龙之位，而震居之。申为白虎之乡，而巽居之。震为雷，巽为风，雷从龙，而风从虎也。此南瞻部洲，一洲之易也，而三洲不与焉。

盈天地间，无在非象，萍踪笔墨，一时难罄，聊举一二，以发理、气、象之来源焉耳。

7、一元十二会，六会开物，六会闭物。自子会开天，为自无入有之渐。天、地、人、物之性，子会入理，丑会入气，寅会入象，历卯、辰、巳，六会而万象全矣。

午会传道，为自有还无之渐。故由象悟气，自气还理，此尽人合天、贤关、圣域，造诣之次第也。

人之恒性，皆自无极理天而来。自理入气，则拘于气禀；自气入象，则蔽于物欲，而来路迷矣！而自性昧矣！开天收天，维皇上帝之事也，上帝不言，借人而言，此尧、舜、禹、汤、文王、周公、孔子，三教圣人，继天立极，代天宣化之所自来也。盖掌道之圣，天觉人也；代天宣化，人觉人也。天觉之人，谓之先觉。人觉之人，谓之后觉。

本然之性，来自理天，人人本有，然“迷”而不知其有，“觉”则有而各知其有矣！

历代诸圣，教人之法，不过使之觉其固有之性，明善复初，返本还原而已。 明善复初者，尽人也。返本还原者，合天也。尽人者，由象悟气，由气悟理也。合天者，人人各具之理，还于万物统体之理也。万物统体之理者何?至静不动天也。

天、地、人、物之性，降下无极理天者，为自无入有。开物之世，历代诸圣，奉上帝之命，降下尘环，各立宗旨，教化愚蒙，如孔子以克己复礼立教，老子以归根复命立教，释迦以离一切相，一合理相立教。

老曰：“大道无形”，孔曰：“上天之载，无声无臭”，佛曰：“凡所有相，皆是虚妄”；三教究竟，皆教人，由象返气，自气还理也。

然非久居无极理天之人，不能知无极理天之道；非奉无极理天之命，不敢传复还无极理天之法，不敢评无极理天之品。故儒至理天而成圣，释至理天而成佛，道至理天而成仙。

三教归一者，归于理也。纵使各据枝叶，不肯归一，天定胜人，终归于一也。一散万殊，自无入有，由理入气，由气入象，六会开物之世也。万殊归一，自有还无，由象入气，由气还理，六会闭物之世也。 此一之无所不贯，而原出自无极理天。

8、“无极”之号，出自道经。孔孟之书，未尝多见，至宋濂溪周子（周敦颐），著《太极图说》，始曰：无极而太极。又曰：无极之真，二五之精，妙合而凝：乾道成男，坤道成女。终曰：主静立人极。《乐记》曰：人生而静，天之性也。

【无极】图：仁义礼智 省略

至理浑圆太极先，彻终彻始彻中边，大包覆载无形外，细入鸢鱼有象前。

二五合时周性命，一三判处贯人天，羲皇昼后真宗显，圣圣渊源赖此传。

【太极】图：元亨利贞 省略

圣圣渊源赖此传，弥纶一气即真诠，随机赴感方方现，附物昭灵在在圆。

蓍策非神神自有，卦爻是象象终捐，同流万类微之显，体具先天用后天。

故大学以定静入手，佛、老以清静为宗。

无极者何？理而已矣。后之学者，大都以太极为理，以无极为无关紧要之道。岂知太极之图，黑白已分，阴阳已判，阳升阴降，流行不息，循环往来。阳气上升，自复至始，元亨出焉，谓之阳仪。阴气下降，自姤至复，利贞出焉，谓之阴仪。升降往来，寒暑代谢，太极非气而何？

此气下贯大地，上运星斗，一日绕地一周，每日过一度，历三百六十五日，又四分日之一，复还于初起之度，谓之一岁。历三百六十岁，谓之一运。历三百六十运，谓之一元。十二万九千六百年，而此气一终。

故三百六十时，为一月之太极；三百六十日，为一年之太极；三百六十月，为一世之太极；三百六十年，为一运之太极；三百六十世，为一会之太极；三百六十运，为一元之太极。三百六十运，此气既终，天地或几乎息矣！

【二：无极之神通，无所不通。】

1、若言天地有息，不信者多以为妄。殊不知天开于子，地辟于丑，人生于寅，既曰人生于寅，寅会以前，未尝有人也，可知矣。既曰天开于子，地辟于丑，则子会以前，未尝有天，丑会以前，未尝有地也，又可知矣！

天既无有，则太极之气，非息而何？太极既息，惟有“无极”在也。盖闻善言天者，不外于人；善言人者，必本于天。

天地如人有形之身，太极如人呼吸之气，无极如人虚灵之性。不但如人，凡有灵之物皆然。 天气交地，而万物生。万物之雌雄亦如天地，故有形可见，为“交易”之易；无形有迹，为“变易”之易；无形，神妙莫测，体物不遗，为“不易”之易。

“交易”之易，有形则坏速；“变易”之易，无质则毁迟；“不易”之易，形质婿泯，则不坏。不坏者，本然之性，来自无极理天者也。迟坏者，气质之性，来自太极气天者也。速坏易朽者，其四大假合之身乎？是故神有：气中之神、理中之神。

理中之神，上居三十三天，在欲界、色界、无色界而上，下照一十八狱；统欲界、色界而下，无所不统，无所不理。不疾而速，不行而至，无为而成，无有而无所不在，为无始无终永劫不坏之神。若三清上圣、释迦、观音、孔、孟、颜、曾，得道而成之类。

2、何谓道？“无极之理”是也。此“理”贯乎欲界、色界、无色界之中，则不离乎气，亦不杂乎气。超乎欲界、色界、无色界之外，则委气独立，为无极界。

何谓欲界？地面上下，飞潜动植，杂居其间，滞于有形，谓之欲界。因其甘食悦色，多生六欲故也。

何谓色界？河汉星斗，有象可见，故谓之色界。

何谓无色界？四空天无欲无色，故谓之无色界。

无极界者，无声无臭，而为声声臭臭之主；无形无象，而为形形象象之源。高出欲界、色界、无色界之上，为无极天、大罗天、生天生地之天、天地万物统体之天也。贯乎欲界、色界、无色界而下，为天赋之命、本然之性、道义之心，物物各具之天也。

万物统体之天，与物物各具之天，洞会交连，无间无断。 人物之所以不能顿超三界，复还无极，与三教圣人，齐肩同寿者，气拘物蔽，昧厥本来故也。

所谓“得道者”，知四大假合，其坏甚速，故贫贱、富贵，自有命在，其来其去，无心任运，炼形归气，则不囿于物，可超“欲界”。气中之灵，虽后质而灭，即寿之大者，难满一元。其究终有穷尽，故清静无为，炼气化神，可超“色界”。及至炼神还虚，则物物各具之天，与万物统体之天，混合无间，生天生地之天即我，我即生天生地之天，如是者谓之得道而成。

3、天地有坏，此神常在，此即理中之神也。现出一轮无影日，照满三千及大千，此最上一乘之法也。气中之神，有阳神、有阴神。以一气流行而言，则来而伸者为神，自子至午，太极之阳仪也；往而屈者为鬼，自午至子，太极之阴仪也。

以对待而言，则河汉星斗，为气中之阳神；十殿诸司，为气中之阴神；五岳群山，天中地也，其神为少阴之神；四海百川，地中天也，其神为少阳之神；少阴之神，司善恶于人间；少阳之神，兴云雨于空中。则此而推，

易有三百八十四爻，爻爻有神，则以奇偶分阴阳；天有三百六十五度，度度有神，则以寒暑分阴阳。值时之神，一时一易；值日之神，一日一易；值年值月者亦然。

大小错综并行不悖，因其行而不息，故变而有常。气中之神，阳神春夏在天，秋冬在泉；阴神秋冬在天，春夏在泉。有所在亦有所不在，故行而后至，至而后现。

4、阳至则自温而热，阴至则自凉而寒；凶神至则为灾，吉神至则降祥。气中之神，阴阳吉凶，万有不齐。理中之神，慈祥恺悌，都归一致。

气质之性，来自气天，动而难静，杂而难纯，故有智、愚、贤、否，穷、通、寿、殀之分人物之终也。气数尽，则津液不生，津液竭，则四大朽溃。

天地之终也，气运尽，则雨露不降，雨露竭。初则海乾山崩，光散星陨，焚以劫火，摧以罡风，大气不举，则地化飞灰，而混吨至矣！

浩劫之至，始于人物，再而山川，终而星斗。大抵人物劫于申酉，天地劫于戌亥；申为白虎，人物遭杀；戌为火库，阳光灭藏，亥会其前劫后劫之交乎？

圣贤仙佛，教人不恋色身，脱离轮回，超由三界者，盖因欲界、色界，难免劫火，囿于其中，则灵光消灭。此元灭一灵光，则后元少一人物。惟无极理天，劫火不至，故先度人物，次度鬼神，终度星斗。三者灵光还于无极，而浩劫至矣！

迨至，子会开天，星斗之灵光，各降其位；丑会辟地，山川之灵光，各降其位；寅会生人，人物之灵光，各降其位；而世界立矣。

5、贞终元始，循环无端；元会运世，犹如画夜，未信将来，先观已往。三皇之世，草昧初开。五帝之世，制度始创。舜而为唐虞之揖让，舜而变汤武之征诛。夏后尚忠，行本于心。殷人尚质，未离其身。周制尚文，则淳浇朴散，渐逐末务。五霸之假仁义，其所由来者渐矣。

三代而上，道在君相，道与权合，故古之成人也易。三代而下，道在师儒。道与权分，故今之成人也难，势与分使之然也。

汉、晋、隋、唐，中华为主，而臣服夷狄。辽、金、蒙古，荒服而臣妾中国。世运之变如是之速，将来之世，不卜可知。斯世凶险，真同苦海。故圣贤有立命之法，求人不如求己。仙佛有逃命之术，靠人不如靠天。

如呼吸之气，通太极之天，则万缘扫尽，调息绵绵，脱离轮回。作气中之神，为天地同寿，日月齐年之仙。知虚灵之神，通无极之天，则凝聚坚固，超出三界，不囿五行。为理中之神，作天地有坏，此性常存之神。

太极之天，包乎大地之外。上运星斗，贯乎大地之中，下生万类。不惟星斗，万类赖之，即大地无太极之气，亦化为无有，得太极之气，然后融结成形。

以人之所见而言，则天动在上，地静在下。以统体之大局而言，则天包地外。地之上有天，而地之四围上下，无在非天也。

6、昔黄帝问于歧伯曰：地之为下否乎？岐伯曰：地为人之下，太虚之中也。帝曰：有凭乎？岐伯曰：大气举之耳。太极以动生天地，无极以静生太极。太极虽无极中之所有，无极贯乎太极之中，亦包乎太极之外。

无极之理，静而为经；太极之气，动而为纬。经则常而不变，纬则变而有常。 常而不变，“不易”之易也；变而有常，“变易”之易也。加以三光大地，雌雄万类，有质可见之物。天地交而生寒暑，日月交而生朔望，雌雄交而生万类，为“交易”之易也。

无极之理，微中之微，玄中之玄，妙中之妙，神中之神，天中之天，无象无名，本不可见。于不可象，不可名，不可见之中，强现河图之名，与数以见之。

天一生水，地六成之。地二生火，天七成之。天三生木，地八成之。地四成金，天九成之。 天五生土，地十成之。

【河图】省略

此理中之数也，对待而静。无极之静体难见，惟大地坤元之静似之。故曰：黄中通里，正位居体，美在其中，而畅于四支，发于事业。无为之君子亦似之。故圣人，静则象地，寂然不动，立无极之大体，此静圣之学也。动则法天，感而遂通，达太极之大用，此动王之学也。 欲学静圣，须尊德性；欲达动王，必道问学。洞显微之无间，合天人于一致。

先天而天弗违，通乎理也。后天而奉天时，通乎气也。

7、河图之数，天一生水，地六成之。 一六在北，玄帝居之。玄武七宿之分，其德为智，其色为黑，其性润下，其虫为鳞，其味为咸，其音为羽。为壬癸亥子之乡，坎休天蓬之地。于时为冬，其气严凝，故北方多寒。

天一生水，云气横空，地六成之，江河亘地。水化为气，自地升天。气化为雨，自天降地。清浊互根，循环无端。两大之间，其一、六之盘际乎？水先五行，理固然也。

鳞虫三百六十，而龙为之长，故神龙变化，天渊两在，兴云致雨，普润万灵。智之德，与水之性，使之然也。水族多潜，火族多飞，然鲲化为鹏，由潜入飞；稚化为蜃，由飞入潜。天地之间，至神者莫如水火，而善化者亦莫如水火。故火生于地二，成于天七。水气旺而暖自生，相火居于命门，附火而生；精竭则失水，气竭则无火，即人可以知天也。

人无气，则无根之火，伤残百骸；无根之火，即劫火也。 由此观之，有水方能生火，独火不能生火。火虽神而德不及水，故次水而生。天地之间，能通者有四，而火居其末。

8、盖无极之神通，无所不通，上通三十三天，上极无上。下通一十八狱，渊乎其渊。太极之气，下通乎地，上通星斗天而止。水则在地，通有形之物，化气通色界之天。火则上通，同于水，而下通不及水。盖火通不及水通，水通不及元气通，元气通不及神理通。

水火者，为“交易”之易。日月之光，只在人间，不及九地之下。元气为“变易”之易，在天、在泉，至星斗天而止。无极之神，为“不易”之易，故星斗天而上而下，无所不通。此上中下三乘之分也。

“交易”之易，乾下交坤，坤得乾之中爻，实而成坎。坎为月，坎为水，此天一生水，地六成之之来源也。

生于一成于六者，自天至地，历空中之真五，而始成也。坤上交乾，乾得坤中爻，虚而成离，离为日，离为火也。乾爻奇，奇为一，故曰天一生水。坤爻偶，偶为二，故曰地二生火。离日之火，入地为没，出地为生，至午而成，故曰地生天成。

火成于上，不成其下，故其性炎上。先天之火，生于草木，故上古之世，钻隧取火。后天之火，生于金石，故今之火种，不同于古。

盖因洛书右七，金得火数故也。相火附水而生者，坎卦两偶一奇，其数七，水亦得火之数也。金石生于地中，地偶也，故曰二，见天始成。二得五为七。

二七在南，为火精赤帝之居，朱雀七宿之分。其德为礼，其色为赤，其性炎上，其虫为羽，其味为苦，其音为徵。为丙丁巳午之乡，离景九紫之地。于时为夏，其气炎阳，故南方多暖。

天三生木，地八成之。本于地而天成者，地不能自生，必待天气至，而地方显生生之功焉。三八在东，为青帝之居，苍龙七宿之分。其德为仁，其色为青，其性曲直，其虫为毛，其味为酸，其音为角，其时为春，为甲乙寅卯之乡，震巽碧绿之地。木能生火，故曰：大明出于扶桑。

9、北方天一生水，左行一步，一者奇也，奇圆围三，故东曰天三，此乙癸之所以同源也。

自一而三，其阳气上升之义乎？天一之地，此冬至复卦之地乎？地二在南，右行一步，二者偶也，偶方围四，故地四生金。二其夏至姤卦之位，阴气下降之义乎？火金其互生乎？

河图地四，二之变也。土生金，火亦生金也。地支金生于巳，故洛书戴九，金居火地；右七，火居金乡；虽有扶生抑杀之义，而金实无火不成器也。

四九在西，金能生水，故河源发于昆仑，江汉东流，而朝宗于海。西方为素灵白帝之居，自虎七宿之分，其德为义，其色为白，其味为辛，其性从革，其虫为甲，其音为商，为庚辛申酉之乡，乾兑七赤之地，于时为秋。

一至三为春分，其气温和，发生万物，阳之用也。二至四为秋分，其气清肃，收敛万物，阴之用也。阳德为日，故日生于东。阴形为月，故月生于西。 日生于东，木火一家，故羽毛之族，飞者行空，走者行陆。

陆者禀四阳初发主气而生，其大壮与震之时乎？故螺驼象马，以力代人，壮之义也。飞者禀六阳升极之气而生，其姤与离之时乎？离者，丽也，故其羽毛鲜艳华丽。言扬火也，声音属火，故羽族多以声悦人。火主礼，故鸳不乱配，雁不乱群，而飞行有序。木主仁，故象马之类，不食生虫，而代人服劳。

鹿运尾板而炼精，得乙癸同源之义；鹤守顶门而炼神，得木火通明之义。故鹤为仙禽，鹿为灵兽，多与神人相近。而凡庸之人，聪明之辈，多有不惜精神者，岂以人而不如为与兽乎？

月生于西，金水一家，故甲虫近山，鳞虫近渊。甲族虽与鳞族同潜于渊，然甲族多有离水而行陆者，以其得秋金之气，降而未深，故半水半陆。鳞虫得冬水之气，降而最下，故其性潜游，离水不生，陆行者少。金虫挂甲，禀肃杀之气，故武将班西，披坚执锐，司杀伐之权，秋之刑也。麟为毛虫之长，禀仁慈之性，故文臣班东，执笔传言，司教化之权，春之德也。

以故，凤鸣岐山，文王开西周之端。麟梦阙里，仲尼衍东鲁之祥。 以是知文明之运，多在元、亨也。

元为春，春为木，木虫毛，麟为毛虫之长。亨为夏，夏为火，火虫羽，凤为羽虫之长。龟与龙，不多祥瑞者，无乃为在禀肃杀沉降之气乎?

天子称龙，龙属水，天一生水，水性善利万物。水生于天，天无水则化机顿息，人无君则祸乱斯兴。天一生水，为五行之先，众阳之首故也。母后称凤，凤为火族，地中生火，二为阴，故母后象之。一为阳，故君父象之。君父法天，母后象地，动静阴阳之义也。

龟为甲虫之长，得金之灵，金在人为肺脏，肺主气，故龟服天地之气而调息，其神通五气之休咎，而善断灾祥，豫以告人，使之知所趋避，金性之义也。

龙为水族之长，水为月，故骊龙养珠，蚌蛤养珠。神龟服气而长生，骊龙养珠而成宝，皆明金水相涵之义也。木火通明，离宫修定之法也。金水相涵，水府求玄之法也。

四灵之德，各归一端，曲能有诚，足以神通，况人得五行之全乎？土之生数本于五者，备四象之全也。一者奇也，水之数也。奇圆围三，三者木之数也。二者偶也，火之数也。 偶方围四，四者金之数也。 三用其全，四用其半，合而成五，故土之生数用五。五者非他，兼四象而一之也。因其兼全四象，故兼通四象。

土生于五，而成于十。五行之中，惟土数居多。故以河图为地盘。地以土为主，又得阴数之多，故地静而天动。

【三：无形之河图为理天】

1、天何以动？阳数多也。洛书阳数二十有五，阴数二十；又化居四维，五阳居中；四正四维，纵横十五，一气浑圆之谓也。其一白在坎，二黑居坤，三碧居震，四绿居巽，五黄居中，六白在乾，七赤在兑，八白在根，九紫在离。离之九紫，即河图金之成数也。以之居火乡者，火克金，火亦能生金也。五金无火不成器，故庚金之生长在巳。

七赤之兑，即河图火之成数也。不惟火能生金，而金亦能生火；故钻燧改火，火生于木；而后之火种，由金石相击而生，盖数使之然也。

金火易位，一则寄体而生，一则扶生抑杀者也。非如是，而一气不能纵横十五，圆通无碍也。河图偶数多，以土为主，故其德方而为地。洛书奇数多，以气为主，故其神圆而为天。

洛书五黄，乃元气之本体也。元气之阳，生于子，一白之坎属之，为冬至之复。元气之阴，生于午，九紫之离属之，为夏至之姤。

自子至午，太极之阳仪也。复、临、泰、壮、夬、乾，阳进之卦属之，历百八十日有奇，为十二气，三十六候有奇，升极而降。

自午至子，太极之阴仪也。姤、遯、否、观、剥、坤，阴生之卦属之，历百八十日有奇，亦为十二气，三十六侯有奇，降极复升，而循环无端。复为阳始，姤为阴始，太极分两仪也。

三碧之壮，阳之半也；七赤之观，阴之半也，而四象生矣。二至、二分，加四立而为八节；八节即八卦也。

冬至为坎，立春为根，春分为震，立夏为巽；夏至为离，立秋为坤，秋分为兑，立冬为乾。一卦三爻，故一节统三气，一气统三候，故二十四气，七十二候，积三百六十五日四分日之一，而卦气周矣。三百六十日，即三百六十爻，为六十卦；再加乾坤为元气之体，坎离为元气之用，而六十四卦周矣。

故洛书之动，一气流行，囫囵一天也。三百六十日，一岁之正数。余五日四分日之一者，气盈之说也。故今年欲知来年春，再加五日三时辰也。

洛书九宫，即古之“井田法”也。四正，四隅，八家皆私，百亩也。故其中为公田，五黄其中而为主也。分田制禄“井田法”也。

建邦设都，则为九州。代天理物，则为九畴。 司马招讨，行则为阵，住则为营；天时地利，奇正变化，莫非地也。故丹土逆还之法，本于洛书。七返九还，用金火也；取坎填离，连子午也。涵养本原，守元气也；脱胎神化，还元气也。守元气者，尽人也；还元气者，合天也。此金丹二乘之法也。

2、洛书者，气天也，气则流行不息，终而复始。河图者，理天也，无形之河图为理天。包乎气天之外，贯乎大地之中，寂然不动，常而不变。此即佛之所谓“一合理相”，老子之所谓“大道无形”，孔子之所谓“一以贯之”者也。

图者，理也。无形之理，超乎气天之外，气天有尽，此理无尽。有形之质，处于气天之中，承天而行。盖有形之河图为地，犹人之质也。流行之洛书为天，犹人之气也。无形之河图，犹人本然之性，先天之元神也。

质者，“交易”之易；气者，“变易”之易；神者，不易之易也。自理入气，自气入质，迷而不返者，凡人也。由质悟气，由气悟理，返本还元者，圣贤仙佛也。理之一无不贯，气之一上贯星斗，下贯大地，中贯人物。故曰：三教归一，万法归一。

一即理也，理主静。故周子曰：“主静立人极”，此最上一乘之法也。 修养学道者，皆曰“归根认祖”；此外无根，归根者，归此也。此外无祖，认祖者，认此也。

不知此，则不能自渡，焉能普渡。不得此，则不能收己，焉能收圆。

先天曰无极，舍此别无无极。中天曰太极，出此别无太极。后天曰皇极，外此别无皇极。故曰三极大道，三极皆一也。

【洛书】图 省略

3、或有问于余曰：“先生所言穷理尽性至命之事，与夫无极、太极，理性、气性，大易、河、洛，天人一贯之说，固已大无不包，微无不入，乃吾儒之正传。可以正人心，息邪说；圣贤命脉，赖以不泯；若得其人而行之，亦可以上不得罪于圣贤，下不为害于将来矣！而又兼及金丹之法，涅槃之道，不几，浸淫于佛、老二氏之说乎？此吾之所以不解也”。

余应之曰：“先生所谓圣贤命脉，则吾岂敢，但佛、老，亦古圣人也。余爱之幕之，惟恐言之不能尽其详，行之不能造其域，岂但兼及而已哉！

昔孔子往圣，曾问：“礼”于道君。当今圣主，犹特重于“佛典”。世祖（清世祖顺治）有归山之诗，自称为“西方衲子”。 世宗（清世宗雍正）有语录之传，己曾言“化城游历”。国初诸圣，大都深入佛海，兼重道藏。语录云：“吾本大觉法王，欲绍尧、舜之治，故循周、孔之辙”。此本朝（清朝）三教并重之由来也。故能道继二帝，治迈汉、唐，深仁厚泽，旷代未有。

如果释、道诚非，国初圣圣相继，共之久矣！何待今日？盖本朝诸圣所重者，二氏之精髓命脉，心法道统之真传，用以涵养性天，返本还原，故能顿悟直超，诞登道岸。及至进步于百尺杆头而后，才见大本大源，三教合辙，所以清静无为之治，而获效若是之速也。

如往昔秦皇、汉武，及梁主萧衍等君，所重者二氏之皮毛近似，其贪心欲染未能格除，非不有安期生、东方朔，西来达摩之真仙、真佛，列于其朝。奈其所好者，在彼而不在此，声色货利，填满胸襟，是以真人虽遇，因受教无地，故真传未得。而旁溪曲径之方士，即乘其贪而入之，无怪其苦死无成，贻讥于天下后世也，是岂仙佛之过哉？！

余也生长蓬筚，窃不自揣，自童子之时，即深慕圣人之道，以为可学而至，奈家贫亲老，无力从师，不得已取往圣之遗编，吟咏揣摩，十余年来，犯滥涉猎，未获适归。至二十七岁，蒙洱东、万春、刘师之引进，得山西鹤天姚师之指示，入室静坐，涵养本源，由定静而悟大化，始知心源性海，三教合辙，登峰造极，万圣同归。

故不揣固陋，于大易、河、洛，理学、数学、象学之道，及明德、率性，格物、致知、精一、执中之旨，微有解释，未知是否，尚待就正。

今蒙先生，下问“金丹之法、涅槃之道”，余虽微有管窥，实则未达精微，亦不过略陈梗概，藉明不敢忘本之心迹云尔。

夫金丹者，乃仙家之寓言，实易学之真谛也。何谓金？补离成乾之谓也。何谓丹？万殊归一之谓也。盖“性命”之说，吾儒与丹士，微有不同。

吾儒之所谓“性命”者，以无极之真理谓“天”，以分于无极谓之“命”，以无极之真，妙合二五，主持形骸谓之“性”。天者，万物统体之极，而命与性者，物物各具之极也。“性命”本是一事，而异其名者，在天、在人，赋畀、禀受之分也。

丹士“性命”之说，有先天后天之分。未生以前，谓之先天。此时以乾为性，以坤为命。先天之性，则吾儒本然之性也。及至有生而后，哇然一声，后天之气入，先天之气隐，于是乾失中爻之阳而成离，坤得乾之中爻而变坎。故后天以离为性，以坎为命。后天之性，即吾儒气质之性也。

先天之性，阴阳对待，性命混成，纯乎天理，粹然至善，不识不知，顺帝之则，此伏羲先天之卦象也。其位则，天位乎上，地位乎下，乾坤定子午之位。日生于东，月生于西，坎离列卯酉之门。高者为山，艮居西北。下者为泽，兑居东南。燥物为风，申为白虎之地，故巽在西南。动物为雷，寅在青龙之乡，故震在东北。

先天之体，皆居生位，譬之火寓于木而未燃，炎上者未亲乎天，水隐于云而未形，润下者未至乎地。此山辉川媚，淳朴未散时也。记曰：人生而静，天之性也。程子曰：“人之生也，真而静，其未发也，五性具焉”，此性即孟子“性善”之性。

然而理微道大，古圣传心之法，或名之谓“精”，名之谓“一”，名之谓“中”，名之谓“诚”，谓“敬”。不过欲人反呼此时之“性”也，而岂有他哉？此时之“性”何如？纯乎理不杂乎气而已。

先天之数，曰：乾一、兑二、离三、震四、巽五、坎六、根七、坤八。乾以原始，坤以要终，两头包括阴阳。震为天根，巽为月窟，一中分出造化，往哲既言之矣。

4、然而数何为而起也？卦何为而画也？

【先天八卦四象两仪图】

数之起，其本于此乎？ 何谓太极？一气之谓也。何谓二仪？升降之谓也。何谓四象？二至、二分，之谓也。何谓八卦？二至、二分，再加四立之谓也。

由是二十四气，七十二候，三百六十五日，四分日之一。在历为日，在天为度，在易为爻、为策。

夫三百六十策，为一期之日。三百六十爻，为周天之数。而易有三百八十四爻者，何也？盖三百六十爻，乃一气往来所经之度，再加一气之本体为乾坤，大用为坎离，四卦之二十四爻，此六十四卦，三百八十四爻之所从来也。

为一岁之正数，尚余五日四分日之一者，气之盈也，加以朔虚，此闰馀之所从来也。

气盈者，太极天也，洛书之数也，数学也，为气质之性，气数之命，人心、识神，之所从来。朔虚者，两仪天也，象学也，数学气也，象学则入于质矣。

盖质之象本于日月，日月者，男女之象也。乾坤者，父母之象也。日交于月，而生卦爻，天交于地，而生万物。此”交易“之易也，质也。一气流行，寒暑代谢，此“变易”之易，气也。

“交易”之象，本于“变易”之气；“变易”之气，本于无极“不易”之理。理者何？即孔子一贯之一，释迦归一之一，老子守一之一也。是一也，佛曰：“金刚”，道曰：“金丹”，儒曰：“天命之性”，名虽分三，其实一也。

盖金者，天性之体；刚者，天性之用。性之体，万劫不坏；性之用，斩断尘缘。“金丹”之说，老、庄之书，不多概见。至汉、魏伯阳真人，本易道著《参同契》，借乾坤坎离，阴阳男女，日月龙虎，铅汞鼎炉之象，以明丹道之妙。其意谓：天有日月，人有精神，精神相交，如日月晦朔弦望。呼吸升降，如一气之寒暑往来，此“交易、变易”之象也。

人之未生以前，乾为首，坤为腹，任督未断，精气神三者合一，此先天之卦象也。精为元精，气为元气，神为元神，如水在山，如火蕴木，不识不知，浑然天理，粹然至善，此人生而静之性也。

及至十月胎圆，瓜熟蒂落，哇地一声，太极之气，由口鼻而入，任督中断，火性炎上，神寓于目，乾首虚而成离，水性润下，气根于肾，坤腹实而变坎。龙虎铅汞，种种异名；不出先天之乾坤，变后天坎离之中爻而已。

5、 先天者，本然之性也。后天者，气质之性也。性入后天，则元精蔽于交感之精，元气蔽于口鼻之气，元神蔽于思虑之神，迷其真而逐其妄矣!

原其始之从来，则虚生神，神生气，气生精，自无而有。顺其自然，则精泄气，气泄神，顺行向下，落花流水，往而不返，此由圣入凡，日流污下之道也。

金丹功夫，积精息念，闭息凝神，静极生动，精化为气，坎中之阳，冲开三关，上升昆仑，降入离宫，神气合一，复还乾元面目。再加烹炼温养，脱胎神化，合于太虚，金丹之功完矣。

何为金？ 乾为金，又乾为天。天者，万物统体之性，性者，物物各具之天也。

何又名之谓丹？因人落后天，乾坤之体，变而为坎离之用。离为日，坎为月，日上月下，易也。离火下降，坎水上升，水火既济，日月会合，明也。炼成一片，打成一团，还于一理，谓：“丹”也。有曰“九转金丹”者，转回坎中之九也。有曰“还阳丹”者，还回乾元之象也。有曰“紫金丹”者，离为九紫之地。

此老、庄以下之说也，较之古昔，颇易入手，然稍涉迹象，根性钝暗者，微有错会，而旁溪曲径之异端，纷然起矣！此功中之过也，有志立言者，不可不知。此道家金丹之说也。

6、而释氏“南无阿弥陀佛”之六字真言，实兼儒家之精微，连天人之蕴奥。三千年来，教者，失意传言；学者，诵言忘味。以佛祖传心之真文，当作凡世祈福之神咒，致使西竺道法，演没不彰，不几大负释迦托文载道，以道觉世，因觉成道，道脉接绪之盛意乎？！

谨粗解大意，使学者，知西天、东土，非有二道；上天、下地，原自一理也。

“南无阿弥陀佛”解。 “南”者，乃先天乾位，乾为天，天则大无不包，一气流行，寒暑代谢，此“变易”之易也。 又为后天离位，离为日，日则明无不照。朔望盈亏，日月周转，此“交易”之易也。

大无不包，明无不照，犹不足以尽佛法之妙。惟“无”则无微不入，无声无臭，无形无象，无始无终，无左而无不在，此“不易”之易也。“交易”之易，象也，为画卦之所自来。“变易”之易，气也，为序畴之所自来。

“不易”之易，理也，为河图之所自来，万物统体之理，为降衷之维皇，物物各具之理，为虚灵之明命。虚灵明命，即南方妙无也。“妙无”即佛之所谓：正法眼藏、涅槃妙心、金刚性、舍利子也。人人有此“妙无”之性，因拘于气禀，蔽于物欲，往往有而不知其有，故迷真逐妄，流浪生死，常沉苦海！

三教传心，即传此南方“妙无”之心也。学者知其所在而修之，可以见性成佛。

“阿弥陀佛”者，造谐之次第也。盖积精息念，凝聚坚固之谓“阿”，此初乘法也。在释为清静法身，在道为太清真人，在儒为充实而有光辉之大人。

直养无害，充塞周遍之谓“弥”，此中乘法也。在释为圆满报身，在道为上清真人，在儒为大而化之之圣人。神化自然，圆通应感之谓“陀”，此上乘之法，最上一乘之法也。在释为千百亿化身，在道为玉清真人，在儒为圣而不可知之神人。儒之所谓“神”，道之所谓“仙”，释之所谓“佛”，其义一也。

故曰：凝聚坚固之谓“阿”、充塞周遍之谓“弥”、圆通应感之谓“陀”、三者成就之谓“佛”，只此六字真诠，会通三教，贯彻人天。虞廷一十六字，中庸三十三章，道德五千，南华十万，释典五千四十八卷，皆不出此六字之外矣！

【说明：祖师在给大家讲道理解释本义，不是提倡大家去念“南无阿弥陀佛”。因为你不解《金刚经》义，不知道什么是“明心见性的不二佛法”，你念“南无阿弥陀佛”的后果是直接沦为了心中不空的畜生猴子！提倡念“南无阿弥陀佛”的净土宗，没有一个得道的人，更没有一个到西天的人，因为到西天的人都是悟空、观自在、觉悟自性、施无畏、破迷开悟的觉者。】

7、 守之约而施之博，言似近而指实远，如佛非大圣，而能如是乎？佛吾无间然矣！昨游长显孙先生书斋，其壁间自写一联云：“前身本是明月，几生修到梅花”。 余恐其自安中乘，不求无上之道，因答之一诗云：“真心莫比天边月，妙性非同雪里花，假使清高修得到，仍然宇宙第三家”。

问曰：若以明月为第三家，则道典之所谓“心比中天宝月”，是以心为月也。佛典之所谓“佛日增辉”，是以心为日也。今曰：“真心莫比天边月，未到乾坤第一家”然则彼皆非欤？」

余曰：何可非也，此释迦、老子以后，由渐而入之教法也。盖道典以心为月者，乃水府求玄，修命之说也。释典以心为日者，是离宫修定，修性之说也。

再者丹家之论，或曰铅汞相投，或曰龟、蛇盘结，以及龙虎、婴姹、鼎炉水火，攒簇交构，烹炼温养，沐浴脱胎，等等工夫，此又性命双修之说也。

夫修命而不修性，执于有；修性而不修命，沦于无。此中乘之法也。性命双修者，阴阳会合，仍还太极本体。此抱元守一，万法归一之说；上乘之法也。

又问曰：修命不修性，修性不修命者，谓之中乘。性命双修者，谓之上乘。据子所言，中乘者，宇宙之第三家，不用说，上乘是第二家矣！夫上乘之法，既曰抱元守一，又更万法归一，守一、归一，亦已至矣。今曰第二家者，但不知二家之上，哪里还有第一家也？

余曰：难言也！试先即释、道，两家之言以证之：当日神光二祖，讲“万法归一”之道，自谓超佛越祖，可以大阐宗风，及闻达摩初祖西来，在少林面壁，光遂往见，质所学焉。

达摩问曰：万法归一，一归可处？光无对，始悟己说，仍在轮回，因拜求指点。

摩顾光曰：诸佛无上妙道，岂以小德小智，轻心慢心，得冀真乘耶？光闻摩诲，于是潜取利刀，自断左臂，置摩前，以示诚心【说明：这个传闻不是事实；达摩也没有在少林面壁】。摩知是法器，遂授以真宗，光即顿悟无上，绍佛门之嫡派。后有偈曰：不知到底一归何，是以神光拜达摩，立雪少林为甚事，只求一指躲阎罗。由此观之，万法归一，乃下手之事，非了手之事也。

昔黄龙机禅师，登坛说法，纯阳祖在下听之。黄龙禅师问曰：下边是何道人？吕祖应曰：云水道人。禅师曰：云尽水乾，千归何处？吕祖言下大悟，因有诗曰：弃却瓢囊摔碎琴，而今不炼矿中金，自从一见黄龙后，始悔当年错用心。

若此者，皆佛、老之最上一乘，乃宇宙之第一家也。

问者：唯唯。余曰：子以为如是而已乎？此乃佛、老出世之法，仍非圣贤治世之法也。

问者曰：圣贤治世之法，还有进于此者乎？

余曰：有。盖自青牛西去，道有五祖七真【说明：南方的“五祖”都是明清之际的人编造的】；白马东来，佛有三宗五派。此数真者，大概出家修行，直超彼岸，顿悟无生，高则高矣；然弃人求天，体重于用，较之圣人，尽人合天，体用兼该之学，则有间矣！

“性命”之说，自老子、孔子之后，又有两讲。最下者，以知觉为性，以四大为命；此正所谓杞柳之性，湍水之性；可以为善，可以为不善之性；以及荀子性恶性之说也。此只知有气数之命，气质之性，道之所以不明也。

再上则以神为性，以气为命，神气合一，便是性命双修。此等工夫，以积精为立基，以息念为下手，以神气合一为得药，以凝神不散为温养，以神还太虚，杆头进步为丹成。

此乃学者必由之径，违道原自不远，所可议者，性命之说，与孔子微有不同，故入门之处，歧途纷起。

盖因“神气”二物，或名之为龙虎，名之为铅汞，名之为婴姹，以及龟蛇，水火、日月、自雪、黄芽，种种名号，数之不尽，冀以接引后进，乃度世一片婆心也。

无如后人，识薄见浅，妄猜妄议，以致修行路上，异端百出。言鼎炉也，则流为烧炼之家，有服金丹而致毙者矣。言男女也，则流为採补之家，有服红铅而造孽者矣。种种积弊，只不胜屈，此皆立言之过也。

然后知孔门传心，引而不发，务从日用伦常中入，良有深意！夫子之言“性命”也，其对鲁哀公，则曰：分于道谓之命，形于一谓之性。子思著中庸曰：天命之谓性。由此观之，夫子之所谓“道”，即子思之所谓“天”；子思之所谓“天”，亦即夫子之所谓“道”也。

后之学者，不明“道”与“天”为何物，而高谈“性命”者，大概破道之言也。

【四：克己复礼是圣贤】

1、横渠先生曰：太极之谓道。又曰：太虚即气。是气也，非大块之噫气，非口鼻之食气，乃所谓先天之气，太和元气也。太和元气，以全体而言，则谓之太极；以动静而言，则谓之两仪；以流行不息，运转周天而言，则谓之四象、八卦、六十四卦，三百八十四爻，以及二十四气，三百六十五日、又四分日之一，莫非元气之运用也。

故易曰：“范围天地而不过，曲成万物而不遗，通乎昼夜之道而可知，故神无方，而易无体”。神也、易也、道也、天也，莫非理与气之别名也。此理气也，竖穷三界，横亘八荒，无名无象，而为名名象象之源；无色无形，而为色色形形之主。

升浮也而生机出，天道之元亨寓焉，而仁礼有其根矣；降沉也而杀气至，天道之利贞寓焉，而义智有其基矣。此即夫子之所谓“道”，子思之所谓“天”，张子之所谓“太极”，同子所谓“无极之真”也。

天者，非苍苍之天，青青之天，高不可及之天，乃无声无臭，不睹不闻，无处不有，无时不然，超乎苍苍青青，高不可及之外，贯乎生生元元，有情无情之中，主持万类之天也。

周子曰：无极之真，二五之精，妙合而凝；乾道成男，坤道成女。 盖无极之真，天理也。二五之精，父母也。二五交而天理入，无寓有中，三家混合，此人生之所自来，即性命之所从有也。此理也，未入二五之中，为万物统体之天。既入二五之中，为物物各具之天。

自天而分谓之命，主持形骸谓之性。天一大天，性一小天。天有元亨利贞，性有仁义礼智。人能实践仁义礼智，谓之率性。人知此性分于天，仍将此性还乎天，谓之合天。如此谓之穷理，行此谓之尽性，完此谓之至命。如此则谓大而化之之圣，圣而不可知之之神。

天即人，而人即天，又何事乎仰屈伸，服食导引为哉？此孔子之道，所以历万世而无弊也。

2、今略述夫子立言之梗概，藉以就正于有道者。颜渊问：仁。子曰：克己复礼。只此四字而已，举凡天德、王道、德性、问学，上之可以继往圣，下之可以开来学者。莫不显微毕具，体用兼该，守之约而施之博。所谓“言近而指远者，善言也”。其此之谓乎？

何谓己？欲也、私也、偏也，害仁之事也；小而声色货利，大而富贵功名；凡有所为而为之者，皆“己”也。

何谓礼？诚也、公也、中也，成仁之事也；近而忠孝节义，高而大化圣神；凡无所为而为之者，皆“礼”也。

克复之功，先即事君言之，夫为官而志在温饱，事君而有意沽名，临事而畏难苟安，尽节而贪生怕死。凡有是心，则无在非欲，无在非私，无在非偏也。克而去之，则惟知君之当事，忠之当尽。此心坦自，廓然大公。处常则靖恭尔位，好是正直。处变则鞠躬尽粹，死而后已。即致君于当道，跻世于仁寿。

富甲天下，贵为王侯，功盖环宇，名垂竹帛。亦帛其所无事之天。然克己乃守约之事，明体之事也。复天理之理，犹未复三千三百之礼也。事君而不知复三千三百之礼，则流为忠而不学之议，欲行王道者，尊德性而外，道问学之功，又不容缓矣！

明其体而达其用，守之约而施之博。举凡礼乐刑政之间，因革损益之处，不泥于古，不流于俗，随时制宜，各得其当，然后谓之“复礼”也。

若“克己”而不知“复礼”，则流为空虚之清谈；“复礼”而不知“克己”，则流为泥古之变更。此又后世学术之弊，不可不知也。言“克己”必继以“复礼”，然后知圣人立言于无过之地，无在非至诚至公，大中之流露也。

是故王道必本天德，性命不外伦常，体用本末，缺一不可。知此者谓之知道，行此者谓之得道，完此者谓之成道。如是大之可为圣贤，次亦无愧名教。

持此以继往，则为尧、舜、文、周，孔子、颜、曾、濂、洛、关、闽之嫡派，持此以开来，则为道德文章，礼乐刑政，忠孝节义之宗师。较之佛门三宗五派，道家五祖七真，似乎亦不甚相背矣！

此岂非宇宙第一家乎？孟子曰：“乃所愿则学孔子”。吾亦为然。