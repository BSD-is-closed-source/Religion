《六祖坛经》及解读 3
泰山道家中天道

第八品 顿渐
________________________________________
【０１】 解读
时祖师居曹溪宝林；神秀大师在荆南玉泉寺。于时两宗盛化，人皆称南能北秀；故有南北二宗顿渐之分。而学者莫知宗趣。师谓众曰："法本一宗，人有南北。法即一种，见有迟疾。何名顿渐？法无顿渐，人有利钝，故名顿渐。"然秀之徒众，往往谩南宗祖师"不识一字，有何所长？"秀曰："他得无师之智，深悟上乘，吾不如也。且吾师五祖，亲传衣法，岂徒然哉！吾恨不能远去亲近，虚受国恩。汝等诸人，毋滞于此，可往曹溪参决。"一日，命门人志诚曰："汝聪明多智，可为吾到曹溪听法。若有所闻，尽心记取，还为吾说。"志诚禀命至曹溪，随众参请，不言来处。时，祖师告众曰："今有盗法之人，潜在此会。"志诚即出礼拜，具陈其事。师曰："汝从玉泉来，应是细作。"对曰："不是。"师曰："何得不是？"对曰："未说即是，说了不是。"师曰："汝师若为示众？"对曰："常指诲大众，住心观净，长坐不卧。"师曰："住心观净，是病非禅。长坐拘身，于理何益？听吾偈曰：
生来坐不卧，死去卧不坐。
一具臭骨头，何为立功课。

志诚再拜曰："弟子在秀大师处学道九年，不得契悟。今闻和尚一说，便契本心。弟子生死事大，和尚大慈，更为教示。"师曰："吾闻汝师教示学人戒定慧法，未审汝师说戒定慧行相如何？与吾说看。"诚曰："秀大师说，诸恶莫作名为戒；诸善奉行名为慧；自净其意名为定。彼说如此，未审和尚以何法诲人师曰："吾若言有法与人，即为诳汝。但且随方解缚，假名三昧。如汝师所说戒定慧，实不可思议。吾所见戒定慧又别。"志诚曰："戒定慧只合一种，如何更别？"师曰："汝师戒定慧，接大乘人；吾戒定慧，接最上乘人。悟解不同，见有迟疾。汝听吾说，与彼同否？吾所说法，不离自性，离体说法，名为相说，自性常迷。须知一切万法，皆从自性起用，是真戒定慧法。听吾偈曰：
心地无非自性戒，
心地无痴自性慧，
心地无乱自性定。
不增不减自金刚，
身去身来本三昧。

诚闻偈悔谢，乃呈一偈：
五蕴幻身，幻何究竟？
回趣真如，法还不净。

师然之。复语诚曰："汝师戒定慧，劝小根智人；吾戒定慧，劝大智根人。若悟自性，亦不立菩提涅槃，亦不立解脱知见。无一法可得，方能建立万法。若解此意，亦名佛身，亦名菩提涅槃，亦名解脱知见。见性之人，立亦得，不立亦得。去来自由，无滞无碍。应用随作，应语随答。普见化身，不离自性，即得自在神通，游戏三昧，是名见性。"志诚再拜启师曰："如何是不立义？"师曰："自性无非、无痴、无乱，念念般若观照，常离法相，自由自在，纵横尽得，有何可立？自性自悟，顿悟顿修，亦无渐次，所以不立一切法。诸法寂灭，有何次第？"志诚礼拜，愿为执侍，朝夕不懈。
【解读】神秀还是没有跳出法相布施，六祖直指心是成佛因地，戒是缚心强制心平，觉是理智心平。本末不一，戒是由末到本，觉是悟本通源。法能去污复明，粘法即是明障，法还不净，心本自光明，如眼医去障复明，医不增明，因眼本明。
天地万物零化生，万法归一心返零。
万教归零到此止，无前无后了无零。
身在坐卧心自平，释迦坐卧都安宁。
真佛自信是慧行，模坐模卧是外形。
行住坐卧都是相，破相还虚心自明。
见性而行了无戒，不见自心戒非明。
戒是消极慧是定，无慧无定心自平。
真如自性本不动，戒定慧法因人生。

【０２】 解读
僧志彻，江西人，本姓张，名行昌。少任侠。自南北分化，二宗主虽亡彼我，而徒侣竞起爱憎。时，北宗门人，自立秀师为第六祖，而忌祖师传衣为天下闻，乃嘱行昌来剌师。师心通，预知其事。即置金十两于座间。时夜暮，行昌入祖室，将欲加害。师舒颈就之。行昌挥刃者三，悉无所损。师曰："正剑不邪，邪剑不正。只负汝金，不负汝命。"行昌惊仆，久而方苏，求哀悔过，即愿出家。师遂与金，言："汝且去，恐徒众翻害于汝。汝可他日易形而来，吾当摄受。"行昌禀旨宵遁，后投僧出家。具戒精进。一日，忆师之言，远来礼觐。师曰："吾久念汝，汝何来晚？"曰："昨蒙和尚舍罪，今虽出家苦行，终难报德，其惟传法度生乎。弟子常览《涅槃经》，未晓常无常义。乞和尚慈悲，略为解说师曰："无常者，即佛性也；有常者，即一切善恶诸法分别心也。"曰："和尚所说，大违经文。"师曰："吾传佛心印，安敢违于佛经？"曰："经说佛性是常，和尚却言无常；善恶诸法，乃至菩提心，皆是无常，和尚却言是常。此即相违。令学人转加疑惑。"师曰："《涅槃经》，吾昔听尼无尽藏读诵一遍，便为讲说，无一宇一义不合经文。乃至为汝，终无二说。"曰："学人识量浅昧，愿和尚委曲开示。"师曰："汝知否？佛性若常，更说什么善恶诸法，乃至穷劫，无有一人发菩提心者。故吾说无常，正是佛说真常之道也。又一切诸法若无常者，即物物皆有自性，容受生死，而真常性有不遍之处。故吾说常者，正是佛说真无常义。佛比为凡夫外道执于邪常，诸二乘人于常计无常，共成八倒。故于涅槃了义教中，破彼偏见，而显说真常、真乐、真我、真净。汝今依言背义，以断灭无常，及确定死常，而错解佛之圆妙最后微言，纵览千遍，有何所益行昌忽然大悟，说偈云：
因守无常心，佛说有常性。
不知方便者，犹春池拾磔。
我今不施功，佛性而现前。
非师相授与，我亦无所得。

师曰：汝今彻也，宜名志彻。彻礼谢而退。
【解读】 无常者即是佛性，因其执着诸法缘相，变幻无常。有常者即一切善恶诸法分别心也。此心源于真常不变之佛性，生灭之念永续不断。佛性无断，分别心永恒不灭，叫做有常。佛性是真常，因其变幻无常，佛性不现前，故说无常。一切诸法原于真常之相，若无真常之性即是物物皆由自性有生灭分别之心，即真常性有不遍之处，故我说常者，正是佛说真无常义。尘念不断是为常者，尘念此起彼伏，变幻无常是真无常，生是有常，灭是无常，生灭之真如，无生无灭无常无不常。法是幻化无常，执着于法，执着于断灭顽空也是无常。执着于法之心无断灭，心生一切诸法缘相，遂之不断，是名真常，实者是心的变幻无常之物，即无常。不执着于有常无常，两者皆非，心生法生，心灭法灭，失其两端用其中，中者佛性也，上下左右皆失其中，佛性非常非无常。八倒是凡夫外道，论常与无常的八句话，于生死之无常，无乐、无我、无净、为常乐我净，此凡夫四倒也。无涅槃之常乐我净，执无常、无乐、无净，此二乘四倒也。凡夫谓有为四倒。二乘叫作无为之四倒。断有为四倒为二乘。断有为无为八倒为菩萨。本性不迁是常，自在安然是乐，一无所住是我，了然无物是净。犹春池拾砾，我计无我，是颠倒法，无常无我之见如春池执石为宝。

欲不停欲念真常，心不定佛性无常。
佛性定欲念无常，欲不生佛性真常。
性本无常无不常，心有法生即是幻。
佛法化愚无上法，智不破法必迷航。
取法舍法太落后，不取不舍正相当。
佛法佛法太平常，诸多事物不住忙。
心态平衡去了事，有理无理勿争强。
打骂撕杀具伤害，自在安然渡时光。

【０３】 解读
有一童子，名神会，襄阳高氏子，年十三，自玉泉来参礼。师曰："知识远来艰辛，还将得本来否？若有本则合识主，试说看。"会曰："以无住为本，见即是主。"师曰："这沙弥争合取次语。"会乃问曰："和尚坐禅，还见不见？师以柱杖打三下，云：吾打汝是痛不痛？对曰：亦痛亦不痛。师曰：吾亦见亦不见。"神会问："如何是亦见亦不见？"师云："吾之所见，常见自心过愆，不见他人是非好恶，是以亦见亦不见。汝言亦痛亦不痛如何？汝若不痛，同其木石；若痛，则同凡夫，即起恚恨。汝向前见不见是二边；痛不痛是生灭。汝自性且不见，敢尔弄人？"神会礼拜悔谢。师又曰："汝若心迷不见，问善知识觅路；汝若心悟，即自见性，依法修行。汝自迷不见自心，却来问吾见与不见。吾见自知，岂代汝迷？汝若自见，亦不代吾迷。何不自知自见，乃问吾见与不见？"神会再礼百余拜，求谢过愆。服勤给侍，不离左右。一日，师告众曰："吾有一物，无头无尾，无名无字，无背无面，诸人还识否？"神会出曰："是诸佛之本源，神会之佛性。"师曰："向汝道无名无字，汝便唤作本源佛性。汝向去有把茆盖头，也只成个知解宗徒。"祖师灭后，会入京洛，大弘曹溪顿教。著《显宗记》，盛行于世，是谓荷泽禅师。

师见诸宗难问，咸起恶心。多集座下，愍而谓曰学道之人，一切善念恶念，应当尽除。无名可名，名于自性。无二之性，是名实性。于实性上，建立一切教门。言下便须自见。"诸人闻说，总皆作礼，请事为师。
【解读】 圣佛常思已过，扪心自问，化浊还清，洗心涤虑，焕然一新，这就是自修自悟，自性自度。度是法，法是幻，幻由心生，不生度悟之念，念自平。平即水流通无碍，高者润之，低者灌之，心通于法无碍。性本自在，无住无不住，无在无不在。见是物，眼是窗，心主见，返观内照心自己。只可意会，不可言传，见性本一体，何生分别见。见性者即是性，内观外观皆失原，不观内，不观外，失其两端性自在，佛性大而无外，小而无内；仰之弥高，钻之弥坚，瞻之在前，忽然在后，圣称犹龙，以上即指佛性真空而言，其体无量，上无顶，下无底，前无头，后无尾，变化莫测。至圣以龙喻佛性，名皆假设，性本无说，言说文字非真，法引真必用，离法无教，取法必障，无得无说无取无舍。

执心着念求佛法，意在经文把根扎。
佛法直破心万相，经文横扫万念差。
有心破相谤佛法，有意息念障心法。
心中意念非意管，只知不理是佛法。
吃饭睡觉皆是性，家庭单位似佛家。
喜怒哀思皆是定，苦辣酸甜尽是禅。
离开尘俗悟佛法，犹如瞎子观灯花。
是非烦恼再混乱，与我本性无相干。

第九品 护法
________________________________________
【０１】 解读
神龙元年上元日，则天中宗诏云："朕请安秀二师，宫中供养。万机之暇，每究一乘。二师推让云："南方有能禅师，密授忍大师衣法，传佛心印，可请彼问。今遣内侍薛简，驰诏迎请。愿师慈念，速赴上京。"师上表辞疾，愿终林麓。薛简曰："京城禅德皆云：欲得会道，必须坐禅习定；若不因禅定而得解脱者，未之有也。未审师所说法如何？"师曰："道由心悟，岂在坐也？经云：若言如来若坐若卧，是行邪道。何故？无所从来，亦无所去，无生无灭，是如来清净禅。诸法空寂，是如来清净坐。究竟无证，岂况坐耶？"简曰："弟子回京，主上必问。愿师慈悲，指示心要，传奏两宫，及京城学道者。譬如一灯然百千灯，冥者皆明，明明无尽。"师云："道无明暗，明暗是代谢之义。明明无尽，亦是有尽。相待立名，故《净名经》云：法无有比，无相待故。"简曰："明喻智慧，暗喻烦恼。修道之人，倘不以智慧照破烦恼，无始生死，凭何出离？"师曰："烦恼即是菩提，无二无别。若以智慧照破烦恼者，此是二乘见解。羊鹿等机，上智大根，悉不如是。"简曰："如何是大乘见解？"师曰："明与无明，凡夫见二。智者了达，其性无二。无二之性，即是实性。实性者，处凡愚而不减，在贤圣而不增，住烦恼而不乱，居禅定而不寂。不断不常，不来不去，不在中间，及其内外。不生不灭，性相如如。常住不迁，名之曰道。"简曰："师曰不生不灭，何异外道？"师曰："外道所说不生不灭者，将灭止生，以生显灭，灭犹不灭，生说不生。我说不生不灭者，本自无生，今亦不灭，所以不同外道。汝若欲知心要，但一切善恶，都莫思量，自然得入清净心体。湛然常寂，妙用恒沙。"简蒙指教，豁然大悟，礼辞归阙，表奏师语。其年九月三日，有诏奖谕师曰："师辞老疾，为朕修道，国之福田。师若净名，托疾毗耶，阐扬大乘，传诸佛心，谈不二法。薛简传师指授如来知见。朕积善余庆，宿种善根。值师出世，顿悟上乘。感荷师恩，顶戴无已"，并奉磨纳袈裟，及水晶钵，敕韶州刺史，修饰寺宇，赐师旧居，为国恩寺。
【解读】自性真如，本自真空。佛性真空，自然与真空一体，互感互应，无生无灭，无始无终，不来不去，变化无穷。鱼在水中，水在鱼中，人在道中，道在人中，道本虚无，心是道体，变化为生，本无生灭，尽是假名，空若生空，空不分二，当立何名？强名如来，因空化色形，另立他名。色相无常变化，空无减增，无相空无减，显相空无增。性空虚空无二体，无所从来，无所从去尽包容，本来就如此，万物同体生。自然永恒理，哪里有死生？万物有生息，凡夫谓死生，心通万化理，了然无空、无有、无死也无生。
诸佛菩萨只此心，躯体不是成佛因。
幻化真常本一体，一是矿来一是金。
菩提烦恼非二心，二心源于一念分。
分别现象即是二，分二之一即圆明。
客厅伙房同瓦灯，一个暗淡一个明。
二灯本来是相同，只因伙房烟气生。
烟气自散复灯明，慧照不生心自明。
慧照菩提烦恼念，胜似烟火又复生。

第十品 付嘱
________________________________________
【０１】 解读
师一日唤门人法海、志诚、法达、神会、智常、智通、志彻、志道、法珍、法如等，曰："汝等不同余人，吾灭度后，各为一方师。吾今教汝说法，不失本宗。先须举三科法门，动用三十六对，出没即离两边，说一切法，莫离自性。忽有人问汝法，出语尽双，皆取对法，来去相因。究竟二法尽除，更无去处。三科法门者，阴界入也。阴是五阴：色受想行识是也。入是十二入，外六尘：色声香味触法；内六门：眼耳鼻舌身意是也。界是十八界：六尘、六门、六识是也。自性能含万法，名含藏识。若起思量，即是转识。生六识，出六门，见六尘，如是一十八界，皆从自性起用。自性若邪，起十八邪；自性若正，起十八正。若恶用即众生用，善用即佛用。用由何等，由自性有对法，外境无情五对：天与地对，日与月对，明与暗对，阴与阳对，水与火对，此是五对也。法相语言十二对：语与法对，有与无对，有色与无色对，有相与无相对，有漏与无漏对，色与空对，动与静对，清与浊对，凡与圣对，僧与俗对，老与少对，大与小对，此是十二对也。自性起用十九对：长与短对，邪与正对，痴与慧对，愚与智对，乱与定对，慈与毒对，戒与非对，直与曲对，实与虚对，险与平对，烦恼与菩提对，常与无常对，悲与害对，喜与瞋对，舍与悭对，进与退对，生与灭对，法身与色身对，化身与报身对，此是十九对也?quot;师言："此三十六对法，若解用，即道贯一切经法，出入即离两边。自性动用，共人言语，外于相离相，内于空离空。若全著相，即长邪见。若全离空，即长无明。执空之人有谤经，直言'不用文字。'既云：'不用文字'，人亦不合语言。只此语言，便是文字之相。又云'直道不立文字'，即此不立两字，亦是文字。见人所说，便即谤他言著文字。汝等须知，自迷犹可，又谤佛经。不要谤经。罪障无数。若著相于外，而作法求真，或广立道场，说有无之过患，如是之人，累劫不可见性。但听依法修行，又莫百物不思，而于道性窒碍。若听说不修，令人反生邪念。但依法修行，无住相法施。汝等若悟，依此说，依此用，依此行，依此作，即不失本宗。若有人问汝义，问有，将无对；问无，将有对；问凡，以圣对；问圣，以凡对。二道相因，生中道义。如一问一对，余问一依此作，即不失理也。设有人问：'何名为暗？'答云：'明是因，暗是缘，明没则暗，以明显暗，以暗显明，来去相因，成中道义。'余问悉皆如此。汝等于后传法，依此转相教授，勿失宗旨。

师于太极元年壬子，延和七月，命门人，往新州国恩寺建塔。仍令促工。次年夏末落成。七月一日，集徒众曰："吾至八月，欲离世间。汝等有疑，早须相问，为汝破疑，令汝迷尽。吾若去后，无人教汝。"法海等闻，悉皆涕泣。惟有神会，神情不动，亦无涕泣。

师云："神会小师，却得善不善等，毁誉不动，哀乐不生，余者不得。数年山中，竟修何道？汝今悲泣，为忧阿谁？若忧吾不知去处，吾自知去处。吾若不知去处，终不预报于汝。汝等悲泣，盖为不知吾去处。若知吾去处，即不合悲泣。法性本无生灭去来，汝等尽坐，吾与汝说一偈，名曰《真假动静偈》。汝等诵取此偈，与吾意同。依此修行，不失宗旨。"众僧作礼，请师作偈。偈曰：
一切无有真，不以见于真，
若见于真者，是见尽非真。
若能自有真，离假即心真，
自心不离假，无真何处真？
有情即解动，无情即不动，
若修不动行，同无情不动。
若觅真不动，动上有不动，
不动是不动，无情无佛种。
能善分别相，第一义不动，
但作如是见，即是真如用。
报诸学道人，努力须用意，
莫于大乘门，却执生死智。
若言下相应，即共论佛义，
若实不相应，合掌令欢喜。
此宗本无诤，诤即失道意，
执逆诤法门，自性入生死。

时徒众闻说偈已，普皆作礼。并体师意，各各摄心，依法修行，更不敢诤。乃知大师不久住世。法海上座，再拜问曰："和尚入灭之后，衣法当付何人？"师曰："吾于大梵寺说法，以至于今，钞录流行，目曰：《法宝坛经》。汝等守护，递相传授，度诸群生。但依此说，是名正法。今为汝等说法，不付其衣。盖为汝等信根淳熟，决定无疑，堪任大事。然据先祖达摩大师，付授偈意，衣不合传。偈曰：
吾本来兹土，传法救迷情。
一花开五叶，结果自然成。

师复曰："诸善知识，汝等各各净心，听吾说法。若欲成就种智，须达一相三昧，一行三昧。若于一切处而不住相，于彼相中不生憎爱，亦无取舍，不念利益成坏等事，安闲恬静，虚融澹泊，此名一相三昧。若于一切处，行住坐卧，纯一直心，不动道场，真成净土，此名一行三昧。若人具二三昧，如地有种，含藏长养，成熟其实。一相一行，亦复如是。我今说法，犹如时雨，普润大地。汝等佛性，譬诸种子，遇兹沾洽，悉皆发生。承吾旨者，决获菩提；依吾行者，定证妙果。听吾偈曰：
心地含诸种，普雨悉皆萌。
顿悟华情已，菩提果自成。

师说偈已，曰："其法无二，其心亦然。其道清净，亦无诸相。汝等慎勿观静，及空其心；此心本净，无可取舍，各自努力，随缘好去。"尔时，徒众作礼而退。
【解读】宗教的渊源，就是各个宗教的源头处。从何而流入心灵，灵源与人间？概由伏羲一画开天始，中华民族的文化源由此起兴。伏羲是我民族的文字之祖，用虚无阴阳变化之理数教化天下苍生走向文明。这是人类进化的原始语言文字，创造发明，逐渐而行，由○生一、一生二、二生三、三生四、四生五、五生六、六生七、七生八、八生九、九生十……贯穿一切天地万物，即无极生太极，太极生两仪，两仪生三才，三才生四相，四相生五行，五行生六弥，六弥生七宿，七宿生八卦，八卦生九宫，九宫生十圆。惠能说三十六对法，要解用，即道贯，一切经法。道即○，○即佛性，佛性即宗教的源头处，佛性来自无量虚空，无量虚空即佛性的源头处，即万○之源，万○合一即○。一本○散万○即佛性。○是虚无清空无量，因为○没有离开○，○无二无量，如何能离？如来自性无所从来，无所从去。至圣先师孔子说：万物同体；佛说真空不空，包罗万相；老子说：虚无妙有尽包含，道体无为，无所不为；伏羲说：无极，无所不及，无所不用其极。佛性即零，即真空，即道，即无极。天地中万法由零生，因大自然天地万物万灵由零生。零零相同，合和相通，互感互应，即天人合一零，妙觉圆明万零通，即佛眼通。佛说一零圆明，了然无一物，千差万别一时通，零佛由零通。

达摩西来一字无，全凭心意下功夫。
要从纸上寻佛法，笔尖蘸干洞庭湖。
一个身心生万法，万法只为圆明心。
三十六对是两端，二者之念一心生。
生灭之心即对法，生灭二念即非中。
无生无灭中何物？不上不下中何在？
不善不恶中何念？不佛不魔中何形？
真如本无上中下，万法真如一真宗。

【０２】 解读
大师七月八日，忽谓门人曰："吾欲归新州，汝等速理舟楫。"大众哀留甚坚。师曰："诸佛出现，犹示涅槃。有来必去，理亦常然。吾此形骸，归必有所。"众曰："师从此去，早晚可回。"师曰："叶落归根，来时无口。"又问曰："正法眼藏，传付何人？"师曰："有道者得，无心者通。"又问："后莫有难否？"师曰："我灭后五六年，当有一人，来取吾首，听吾记曰：
头上养亲，口里须餐
遇满之难，杨柳为官

又云："吾去七十年，有二菩萨从东方来。一出家，一在家，同时兴化，建立吾宗，缔缉伽蓝，昌龙法嗣。"问曰："未知从上佛祖应现已来，传授几代，愿垂开示。"师云:"古佛应世，已无数量，不可计也。今以七佛为始。过去庄严劫毗婆尸佛，尸弃佛，毗舍浮佛；今贤劫拘留孙佛，拘那含牟尼佛，迦叶佛，释迦文佛，是为七佛。释迦文佛首传摩诃迦叶尊者，第二、阿难尊者，第三、商那和修尊者，第四、优波鞠多尊者，第五、提多迦尊者，第六、弥遮迦尊者，第七、婆须蜜多尊者，第八、佛驮难提尊者，第九、伏驮蜜多尊者，第十、胁尊者，第十一、富那夜奢尊者，第十二、马鸣大士， 第十三、迦毗摩罗尊者，第十四、龙树大士，第十五、迦那提婆尊者，第十六、罗睺罗多尊者，第十七、僧伽难提尊者，第十八、伽耶舍多尊者，第十九、鸠摩罗多尊者，第二十、阇耶多尊者，第二十一、婆修盘头尊者，第二十二、摩拏罗尊者，第二十三、鹤勒那尊者，第二十四、师子尊者，第二十五、婆舍斯多尊者，第二十六、不如蜜多尊者，第二十七、般若多罗尊者，第二十八、菩提达摩尊者，第二十九、慧可大师，第三十、僧璨大师，第三十一、道信大师，第三十二、弘忍大师，惠能是为三十三祖。从上诸祖，各有禀承。汝等向后，递代流传，毋令乖误。"

大师先天二年癸丑岁，八月初三日，于国恩寺斋罢，谓诸徒众曰："汝等各依位坐，吾与汝别。"法海白言："和尚留何教法，令后代迷人，得见佛性？"师言："汝等谛听。后代迷人，若识众生，即是佛性；若不识众生，万劫觅佛难逢。吾今教汝识自心众生，见自心佛性。欲求见佛，但识众生；只为众生迷佛，非是佛迷众生。自性若悟，众生是佛；自性若迷，佛是众生。自性平等，众生是佛；自性邪险，佛是众生。汝等心若险曲，即佛在众生中；一念平直，即是众生成佛。我心自有佛，自佛是真佛。自若无佛心，何处求真佛？汝等自心是佛，更莫狐疑。外无一物而能建立，皆是本心生万种法。故经云：心生种种法生，心灭种种法灭。吾今留一偈，与汝等别，名《自性真佛偈》。后代之人，识此偈意，自见本心，自成佛道。偈曰：
真如自性是真佛，邪见三毒是魔王，
邪迷之时魔在舍，正见之时佛在堂。
性中邪见三毒生，即是魔王来住舍，
正见自除三毒心，魔变成佛真无假。
法身报身及化身，三身本来是一身，
若向性中能自见，即是成佛菩提因。
本从化身生净性，净性常在化身中，
性使化身行正道，当来圆满真无穷。
淫性本是净性因，除淫即是净性身，
性中各自离五欲，见性刹那即是真。
今生若遇顿教门，忽悟自性见世尊，
若欲修行觅作佛，不知何处拟求真。
若能心中自见真，有真即是成佛因，
不见自性外觅佛，起心总是大痴人。
顿教法门今已留，救度世人须自修，
报汝当来学道者，不作此见大悠悠。

师说偈已，告曰："汝等好住，吾灭度后，莫作世情悲泣雨泪，受人吊问。身著孝服，非吾弟子，亦非正法。但识自本心，见自本性，无动无静，无生无灭，无去无来，无是无非，无住无往。恐汝等心迷，不会吾意，今再嘱汝，令汝见性。吾灭度后，依此修行，如吾在日。若违吾教，纵吾在世，亦无有益。"复说偈曰：兀兀不修善，腾腾不造恶。
寂寂断见闻，荡荡心无著。
【解读】 释迦上有六佛，释迦倡弘佛法于天下是佛祖。迦叶是续传释迦真宗正法的。宗祖俗称大宗师。我们由此理解辨别世间的所谓大宗师性命学说、性理心法，非世俗一般文化科学、文学、艺术等宗师，作佛要认识真宗师，因性命非等闲，不可轻视，机不可失，时不再来，因为人只有一次生命，勿留千古恨，宁叫十世不成佛，不要一时招了魔。《金刚经》、《心经》、《坛经》千真万真，定慧圆明万古箴。其他经典须用大智慧与三经对照。佛经万千只有一。妙智慧是不二法门，过去、现在、未来，皆以此门而修。《心经》说：“三世诸佛，依般若波罗密多故，得阿耨多罗三藐三菩提。”妙智慧是真如自性，三经之体是妙智慧，有体有用，文字法语是用，是定慧圆明之法宝。《金刚经》是诸佛之母。《心经》是万佛之纲，是明心见性之灵言妙语，信而行，行必果。箴言不虚，字字千金，即“咒”字本义。非异端外道，除妖避邪之符咒。有误解者，辜负了菩萨大慈大悲济世之心。《心经》是明心万古真宝，其他勿用！《坛经》直言了当，句句千金，依此行者，必证佛位。实为登上佛坛之法宝，因其只说妙智慧无二法，实是释迦真宗正教，中华佛经之至宝。六祖惠能《法宝坛经》明于天下，遍于世界，望大家树真宗，邪自破。愿苍生个个圆明，家家圆明，国国圆明，天下圆明，方不负佛义。
【０３】 解读
师说偈已，端坐至三更，忽谓门人曰："吾行矣。"奄然迁化。于时异香满室，白虹属地。林木变白，禽兽哀鸣。十一月，广韶新三郡官僚，洎门人僧俗，争迎真身，莫决所之。乃焚香祷曰："香烟指处，师所归焉"。时，香烟直贯曹溪。十一月十三日，迁神龛并所传衣钵而回。次年七月二十五日出龛，弟子方辩，以香泥上之。门人忆念取首之记，遂先以铁叶漆布，固护师颈入塔。忽于塔内，白光出现，直上冲天，三日始散。

韶州奏闻。奉敕立碑，纪师道行。师春秋七十有六，年二十四传衣，三十九祝发，说法利生三十七载。得旨嗣法者，四十三人。悟道超凡者，莫知其数。达摩所传信衣，中宗赐磨纳宝钵，及方辩塑师真相，并道具等，主塔侍者尸之，永镇宝林道场。流传坛经，以显宗旨。此皆兴隆三宝，普利群生者。
【解读】 无
结语
________________________________________
慧能言语记心上，良辰佳期驾慈航。
社会人生容易老，何真何假真参详。
业海茫茫何处是，盖世英雄不久长。
始皇搭墙身不保，霸王登台虞姬亡。
父母夫妻儿女爱，两眼一闭离家乡。
遍野荒郊何处去，生死离别实渺茫。
大彻大悟登大觉，酒色财气昧天良。
人生毕竟归何处？慧能离世走何方？
伏羲易理炎黄论，始祖怎能哄儿郎。
凭自天良悟真理，莫任已意定短常。
自智之明悟天理，知书识字有几行？
为人立下冲天志，法宝坛经致理藏。