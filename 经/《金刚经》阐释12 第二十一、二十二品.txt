《金刚经》阐释12 第二十一、二十二品
泰山道家中天道

第二十一品 非说所说分 若人言：如来有所说法，即为谤佛，不能解我所说故。
“须菩提！汝勿谓如来作是念：‘我当有所说法。’莫作是念，何以故？若人言：如来有所说法，即为谤佛，不能解我所说故。须菩提！说法者，无法可说，是名说法。”

尔时，慧命须菩提白佛言：“世尊！颇有众生，于未来世，闻说是法，生信心不？”
佛言：“须菩提！彼非众生，非不众生。何以故？须菩提！众生众生者，如来说非众生，是名众生。”

二十六：1、如来有所说法，即为谤佛，不能解我所说故：佛有所讲说佛法，就是在诽谤佛陀，就是不能理解佛法的缘故。是这样吗？
回答：是的。

2、慧命：佛法真谛、精髓的拥有者。是这样吗？
回答：是的。能够悟到的。

以下是慧能大师的解释：
【非说所说分】
终日谈空，不谈一字。若云有说，即谤如来，故受之以非说所说分。

【须菩提！汝勿谓如来作是念：“我当有所说法”，莫作是念。何以故？若人言如来有所说法，即为谤佛，不能解我所说故。须菩提！说法者，无法可说，是名说法。】
凡夫说法，心有所得，故告须菩提：如来说法，心无所得。凡夫作能解心说，如来语默皆如，所发言辞，如响应声，任用无心，不同凡夫作生灭心说。若言如来说法，心有生灭者，即为谤佛。
维摩经云：真说法，无说无示；听法者，无闻无得。了万法空寂，一切名言，皆是假立，于自空性中，自然建立，一切言辞演说，诸法无相无为，开导迷人，令见本性，修证无上菩提。

【尔时，慧命须菩提白佛言：世尊！颇有众生，于未来世，闻说是法，生信心不？佛告须菩提：彼非众生，非不众生。何以故？须菩提！众生众生者，如来说非众生，是名众生。】

灵幽法师加此。尔时慧命须菩提以下六十二字，是长庆二年，今现在濠州鐘离寺石碑上，记六祖解在前，故无解，今亦存之。

第二十二品 无法可得分 我于阿耨多罗三藐三菩提乃至无有少法可得，
须菩提白佛言：“世尊！佛得阿耨多罗三藐三菩提，为无所得耶？”
佛言：“如是，如是。
须菩提！我于阿耨多罗三藐三菩提乃至无有少法可得，是名阿耨多罗三藐三菩提。”
二十七：1、乃至无有少法可得：甚至一点法也没得到。是这样吗？
回答：是。可以那么理解。
以下是慧能大师的解释：
【无法可得分】
无上正智，实无少法。法无所得，正遍历然，故受之以无法可得分。
【须菩提白佛言：世尊！佛得阿耨多罗三藐三菩提，为无所得耶？佛言：如是如是！须菩提！我于阿耨多罗三藐三菩提，乃至无有少法可得，是名阿耨多罗三藐三菩提。】
须菩提言：所得心尽，即是菩提。佛言如是如是，我于菩提实无希求心，亦无所得心，以如是故，得名阿耨多罗三藐三菩提。