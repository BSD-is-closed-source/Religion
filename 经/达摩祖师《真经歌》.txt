达摩祖师《真经歌》

泰山道家中天道

真经歌，真经歌，不识真经尽着魔。
人人纸上寻文义，喃喃不住诵者多。
持经咒，念法科，安排纸上望超脱。
若是这般超生死，遍地释子成佛罗。

得真经，出洪波，不得真经没奈何。
要知真经端的处，先天造化别无他。
顺去死，逆来活，往往教君寻不着。
真经原来无一字，能度众生登极乐。

要真经，知道么，除非同类而相和。
生天生地生人物，难舍阴阳造化窝。
说真经，笑盈盈，西川涧底产黄金。
五千四百归黃道，正合一部大藏文。

日满足，气候升，地应潮兮天应星。
初祖达摩亲口授，大乘妙法莲花经。
初三日，正出庚，曲江之上月华荣。
花蕊初开含珠露，虎穴龙潭探浊清。

水生二，月真正，若待其三不可进。
壬水初来癸未来，须当急採定浮沉。
金鼎炼，玉炉烹，温温文火暖烘烘。
真经一射玄关透，恰似准箭中红心。

遍体热，似笼蒸，回光返照入中庭。
一得真经如酒醉，呼吸百脉尽归根。
精入气，气入神，混沌七日又还魂。
这般造化真消息，料得世上少人明。

活中死，死复生，自古仙佛赖真经。
此般造化能知得，度尽阎浮世上人。

为受皇风颠考，显出十地五行。
现今延康末劫，万类此会收成。
等候弥勒下降，万教齐赴瑶京。

高山冷如冰，龙蛇两边分。
圣人来扶道，万教总归根。