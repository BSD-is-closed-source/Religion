《金刚经》阐释11 第十九、二十品
泰山道家中天道

第十九品 法界通化分 以福德无故，如来说得福德多。
“须菩提！于意云何？若有人满三千大千世界七宝以用布施，是人以是因缘，得福多不？”
“如是，世尊！此人以是因缘，得福甚多。”

“须菩提！若福德有实，如来不说得福德多；以福德无故，如来说得福德多。”

二十四：1、若福德有实：如果福德有实体、真实存在。是这样吗？
回答：是的。

以下是慧能大师的解释：
【法界通化分】
遍周法界，一化普通。七宝福田，宁如四句。故受之以法界通化分。

【须菩提！于意云何？若有人满三千大千世界七宝以用布施，是人以是因缘，得福多不？
如是，世尊！此人以是因缘，得福甚多。
须菩提！若福德有实，如来不说得福德多，以福德无故，如来说得福德多。】
七宝之福，不能成就佛果菩提，故言无也。以其无量数限，故名曰多。如能超过，即不说多也。

第二十品 离色离相分 如来不应以具足诸相见（“佛像”的存在是对这句话的否定）。
“须菩提！于意云何？佛可以具足色身见不？”
“不也，世尊！如来不应以具足色身见。何以故？如来说：具足色身，即非具足色身，是名具足色身。”
“须菩提！于意云何？如来可以具足诸相见不？”
“不也，世尊！如来不应以具足诸相见。何以故？如来说：诸相具足，即非具足，是名诸相具足。”
二十五：1、佛可以具足色身见不：佛可以自己的色身与大家相见吗？佛可以大家的色身而见到吗？这两种解释哪种说法恰当？
回答：可以用具有充足够的色身见佛不？
佛不用与大家见，即见。
以下是慧能大师的解释：
【离色离相分】
三身具足，诸相圆成。人法俱忘，即非具足，故受之以离色离相分。
【须菩提！于意云何？佛可以具足色身见不？不也，世尊！如来不应以具足色身见。何以故？如来说具足色身，即非具足色身，是名具足色身。】
佛意恐众生不见法身，但见三十二相，八十种好，紫磨金耀，以为如来真身，为遣此迷，故问须菩提，佛可以具足色身见不？三十二相即非具足色身，内具三十二净行，是名具足色身。
净行者，即六波罗蜜是也。于五根中修六波罗蜜，于意根中定慧双修，是名具足色身。徒爱如来三十二相，内不行三十二净行，即非具足色身。不爱如来色身，能自持清净行，亦名得具足色身。
【须菩提！于意云何？如来可以具足诸相见不？不也，世尊！如来不应以具足诸相见。何以故？如来说诸相具足，即非具足，是名诸相具足。】
如来者，即无相法身是也。非肉眼所见，慧眼乃能见之，慧眼未明具足，生我人等相，以观三十二相为如来者，即不名为具足也。
慧眼明彻，我人等相不生，正智光明常照，是名诸相具足。三毒未泯，言见如来真身者，固无此理，纵能见者，只是化身，非真实无相之法身也。