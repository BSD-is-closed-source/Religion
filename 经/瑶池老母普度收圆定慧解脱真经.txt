瑶池老母普度收圆定慧解脱真经
梁山无极宫 钦奉
瑶池老母普度收圆定慧解脱真经懿旨。
窃此三期，普度东林。收圆灵性，度尽坤干。慨兹世道，远古易迁。人心陷溺，多失心田。
轮回无息，祸难惨缠。人皆佛性，无以回天。谁知性命，修养周全。说兹定慧，解脱为先。
彩女傅经，慈航念虔。锡颁一卷，付列七编。神人效命，惕惕干干。书成传世，福德绵绵。
钦哉勿忽。懿旨宣读已毕。神人稽首谢恩。
皈命无极瑶池大圣西王金母天尊(三称)。
◎瑶池金母赞
瑶池金母普遍瀛东测，妙机劝众存德学善仪。
觉悟忏悔修正果，慧智贯彻登中池。金笔开科无私曲，章成耀珠灿鲤鱼。
全凭道心挽迷路，卷赞团圆乐福基，逍遥快乐位。
无极瑶池大圣西王金母天尊(三称)。
慈音佛 降：
彩云飘邈出瑶池，随驾昆仑任所之。练就菩提登妙果，养成舍利说禅诗。
莲台座上花千朵，甘露瓶中柳一枝，自在观音观自在，婆心度尽众生痴。
《瑶池老母普度收圆定慧解脱真经》
恭请 无极瑶池大圣西王金母宝诰(七月十八日圣诞)。
志心皈命礼 三称。
天地开泰，无极圣母，龙华胜会宴瑶池，万灵统御传教旨。诸仙献寿，列圣称觞。
天威咫尺，功高德重。代燮权衡，仙主道宗。三千侍女，奏笙簧之天乐。百岁蟠桃，开金碧之灵园。
救众生之苦鸡，洒甘露于尘寰。大悲大愿，大圣大慈。
无极瑶池大圣西王金母大天尊。(三称十二叩)
是时瑶池金母，在 无极光中，命 彩女董双成仙姑，恭傅经言。
金母曰：自古吾师玄玄上人，传道于 木公，木公传道于 吾，而后口口相传，不记文字而今。
天开宏道，普度东林，愿世人早求明师，参透心性。无如红尘火宅，堕之甚易，出之甚难。
若无慧力，何能解脱？欲求解脱，先须定慧。
时 慈航大士，合掌恭敬，而白母言：愿母开方便之门，说解脱之道，众生之幸，则 慈航之幸也。
尔时金母慈颜大悦，对 慈航大士言：尔以大慈心，显化东土，今以解脱相请，尔其静听，吾(金母)为宣说《普度收圆定慧解脱真经》。
彼时天放祥光，彩云绕户。鸾鹤侍卫，旌旆布空。金母乘九凤之辇，驾五色之云。一时三教圣贤，俱来拥护。天花缤纷，仙乐节奏。于是金母悲悯东林儿女，放 无极之光。即于光中，而宣说曰：
天从无极中开，太极日月三台。日月阴阳运转，人从阴阳胚胎。
或称男兮为女，皆从无极而来。只为中间一动，霎时落下尘埃。
坠入五浊恶世，贪恋酒色气财。因此轮回旋转，情波欲海生灾。
血水周流可愍，尸骸遗脱堪哀。老母说经至此，婆心慈泪频催。
尔时慈航尊者，合掌恭敬而请曰：弟子闻母金言，无极既生 太极，两仪又分三家，万物由此而生，又复由此而灭。何不令其不生不灭，以免血流满地，骨脱如山，岂不甚幸？
金母曰：太极分判，天地生物之心也。血流满地，骨脱如山，万物自作之孽也。尔今问此，但有不生不灭之道，而无不生不灭之理。
金母抚膺良久曰，居 吾(金母)语汝：道者，反本之用也。万物皆有本，由本而生枝，由枝而生叶，由叶而生花，由花而结果。人与万物不同质，而同理也。
木立则根生，根生枝叶茂，木枯则根朽，根朽枝叶零。是以修道固本，固本者何？人以孝悌为本，道以精神为本。
孝悌立，而人无愧。精神足，而道可修。修道无他，还全本来面目而已。精神从何处散出，还从何处收来。
慈航尊者，闻母所言，心中大悟。又复稽首请曰：弟子缘深，幸蒙阐明道果。敢叩慈悲，再示解脱之道，可乎？
金母曰：解脱非难，难在定慧。身心大定，便生智慧。智慧既生，解脱亦易。
欲明解脱，先除六贼。耳不听声，眼不视色。身不触污，意不着物。
鼻不妄嗅，口不贪食。六贼既空，五蕴自明。受、想、行、识，如镜见形。
五蕴既明，三家会合。精气与神，长养活泼。上下流通，何难解脱？
慈航尊者，闲听母言，心中朗悟，稽首金容，而作颂曰：
自从无极生太极，或为人兮或为物。轮回生死几千遭，堕落由来难解脱。
不识固本而修身，又如树枯无枝叶。瑶池老母发慈悲，亲驾白娄赋贝叶。
先言道果合三家，后说智慧须定力。六贼扫除五蕴空，返本还原为上着。
瑶池侍驾彩女 董仙姑颂曰：
慈航道人大慈悲，至三再四求解脱。荷蒙金母说分明，指破天机真妙诀。
大成至圣兴儒治世天尊，颂曰：
人以孝悌为根本，道以精神为妙药。本立而后道自生，成仙成佛凭人作。
太上老君掌教天尊，颂曰。
恰如久病遇良医，又如青天现白鹤。拳拳服膺朝五气，三花聚顶能脱壳。
释迦牟尼古佛天尊，颂曰：
老母真言不忍秘，句句都是波罗蜜。解脱定慧大工夫，留与众生作舟楫。
众圣赓颂已毕，老母说经方完，彩女侍卫，銮驾腾空。时 三教圣贤，十方诸佛顶礼恭，敬信受奉行。流传此经度世，收圆定慧。
红尘儿女，早夜诵念。即日应心，心心上朝。老母自派 护卫神只拥护。身无魔考，家有平安，国有清泰。
日念此经，保护安宁。夜念此经，梦里无惊。行念此经，土地卫灵。舟车念此经，旅途保长亨。
念念皆清洁，口口尽超升。
《瑶池金母普度收圆定慧解脱真经》终
其一：天上老母下凡来，指示龙华将要开。诸佛皆累奔波苦，只为爱子上莲台。
其二：修圆值此好时光，恩赦有旨开便宜。慈舟到前不登揖，看汝留恋到何时。
其三：契子不必再怀疑，得到瑶京便得知。一但慈航离岸去，千载难逢悔莫追。
其四：尔今来堂是何因，碌碌忙忙走不停。份外祈求未得应，只有善缘方称心。
其五：今来要说有缘人，求脱当须把坚诚。不惜私财常救急，融和邻里人人钦。
其六：上苍有眼作证明，到处布满周游神。详察五蕴去六贼，心存信义侍孝亲。
其七：母娘慈悲赐福音，契子个个要虔诚。训炼成绩分早迟，尔时就能得应心。
其 八：来堂岂非向神仙，入到母门不等闲。功果圆满挥法宝，齐力通神挽回天。
◎佛祖诗
其一：燃灯古佛说缘因，修炼不计年月深。玉露撒下残零客，心存学道即孝亲。
其二：夕阳西坠推入归，玉兔抬头照水流。荏再如梳人快老，未如心愿白了头。
其 三：心如旭日望东升，未达初衷又西沉。细思计较有万贯，到头随身几多斤。
其 四：寺堂方便门常开，解脱凡担紧进来。多结善缘多结果，慈心施舍不为呆。
其 一：今来试看众心中，到底仰母有几分。信疑参半谅不少，如何可得世人宗。
其 二：再来试问众如何，得识母意有几多。欲渡无知登极乐，到处神仙在奔波。
其 三：慈母思子何时休，酒色贪恋不觉羞。自别不计回转日，本来面目一齐丢。
其 四：求财不厌又再求，常把玉泪暗推流。失却理智为得意，沉迷污域不回头。
其 五：回头便得遇光明，舍即红尘不了姻。看破凡间皆孽债，及早觉路拜悟真。
其 六：悟真有意总无难，必须心内有耐坚。到处神仙候接引，奈何世人不向前。
其 七：向前求道得望家，契子相似雨摧花。坠落结果由坚定，修圆不容乱交加。
其八：不记来宅在何方，久涉寰尘己背忘。吐出真言不肯信，老母时刻泣云端。
其 九：母在云霄候儿归，叮瞩众仙致力推。到处神佛在设法，坛堂寺庙显威灵。
其 十：圣贤菩萨总临凡，为着渡世苦千般。备至真言把笔降，指示明路赶早行。
其十一：欣从明路能动天，解除灾厄消冤愆。是非莫说宜守己，一团和气保延年。
其十二：炼身健体堪为先，高去高来谁不恙。锻就金刚不坏体，腾空渡世上阳山。
其十三：母创阳山费心谋，移植仙果设机构。牧畜而备耕耘载，仙草花丛架梁桥。
其十四：五种传来各项全，仙鹤飞禽满稠养。件件皆备无点缺，有缘便可享无疆。