无极瑶池金母养正真经
梁山无极宫 迎神赞
瑶池圣号广宣扬，一句能消万劫殃，龙华会中朝金母，昆仑山上礼慈娘。
长乘白鹤游三界，每驾青鸾遍十力，弟子一心皈命体，群仙拥簇降坛场。
大慈大悲悯众生，大喜大舍济含识，相好光明以资严，弟子志心皈命礼。
恭 请
瑶池金母圣诰 志心皈命礼
天开紫炁。地辟坤元。丹珠启懿范放太荒。淑水着仙姿于蕊阙。萌虚无之化。穷太极之源。
博灿金光而万仙拱卫。拓充真炁而亿圣瞻依。黍珠悬不夜之瑶池。玉魄映常明之紫极沛西歧之惠泽。
运东岭之长春。创举仙宗。恩施学海。大悲大愿大圣大慈。
大罗教主西方瑶池金母至阴元君群仙统御天尊 三称十二叩
开经偈
一炁开天地，于今六万年，风云同雨露，草木共山川。
道气均霑遍，神光普照全，人能修正法，自得作真仙。
《太上无极瑶池大圣妙灵普渡西王金母大天尊说养正真经》
修身章 第一
金母曰：养性修身，是乃人之大本。正心诚意，则为我所深根。
动静时勤检点，行为日秉修持。父母恩同天地，孝行无亏。祖宗泽及儿孙，敬心莫失。
知思，能改过应要修功。出迷途而入觉路，登彼岸以进玄门。
锁来意马心猿，如如不动。炼到真灵正气，在在常存。
精气神三宝长生，爱恶欲七情永灭。敦八德希贤希圣，守三纲治国治家。
上体天心以好生，下悲物命而戒杀。
学君子之谦谦，朝干夕惕。法圣人而翼翼，性见心明。
见色如见猛虎，得贤若得奇珍。
富贵不淫，须知色即是空，空是色。贫穷常乐，要识无能还有，有还无。
家富提携亲戚，心贤教化愚蒙。积无形之道德，炼不老之精神。
身远迷途，自得灾消祸灭。心亲正道，当能鬼伏神钦。
发大慈心，救人救己。立宏善愿，济困济贫。
炼道成真，上报四重之恩。超凡证妙，下济三途之苦。
仁德为身至宝。慈悲作佛大纲。
心同水月之清，照明破暗。性若星辰之朗，达地通天。
阴陟多修，福荫儿孙。善因广积，功超宗祖。
济贫布施，自然缘结善门。礼斗参真，应得身登宝地。
参玄炼道章 第二
金母曰：人为万物之灵，须知学道。心作一身之主，要悟参玄。
人身宝贵，贵在知修。天性圆明，明于晓悟。
常清常静，自能见我本来。不睹不闻，当得忘人色相。
空四相而入虚无，了三心以归清净。
性命双修，外功满而内果圆。精神一炼，大药香而真丹结。
炼纯阳之气，气化为神。烧不老之丹，丹成作圣。
情境俱忘，如痴如醉。心身齐定，若有若无。
磨慧剑以常锋，斩除情欲。扫灵合而不垢，照现星辰。
在尘不带六根之宅。出世无牵五蕴之罗。
居皆福地洞天，消遥自在。行尽玄门道境，景象清幽。
自此脱轮迥之路，从兹出生死之门。
越凡入圣章 第三
金母曰：滚滚红尘，埋没许多俗子。滔滔浊浪，沉沦无数凡夫。
万劫轮回，未得还原返本。一身堕落，何能出世离尘。
欲上仙山，须知寻真放假。思归道境，应识去妄存诚。
觅先天之大道，探无极之真诠。
一心清净，扫尘缘而不昧。五蕴删除，修性命以无穷。
若无智慧俱全，也得身心安泰。
工夫造诣，自得名登仙籍。玄妙修来，当能果证天宫。
入大乘之法门，门开方便。付中庸之圣道，道启康庄。
度众生于苦海，出万劫之迷途。
慈悲常抱，济死超生。功德长存，四天配地。
乐得仙山之乐，闲来蓬岛之闲。
还原返本章 第四
金母曰：道存日用伦常，不存道无以修。禅悟时明心性，能悟禅自可得。
天道益谦，得谦自然受益。人情害满，持满当有招损。
去贪婪之意，无得无嗔。戒执着之心，不迷不昧。
心存平等，时时度量从容。性复圆明，在在精神舒泰。
不因财物以迷心，弗为情缘而乱志。
失足便成千古之恨，回头自是三生之幸。
生存世上，须早修真学道。住在人间，勿迟穷理尽性。
静神之法，试观止水停云。养气之功，还看灵龟野鹤。
效以守神守气，同而忘相忘机。身虽在尘，而尘不染。心可超俗，而俗无侵。
精气神三元镇固，身心意百垢肃清。上察鸢飞戾天，精神活泼。下观鱼跃于渊，灵性逍遥。
二气调和，身内阴阳常合。一灵自在，心中智慧无离。色相皆空，自见真如本性。情缘尽了，可回无极瑶池。
出迷人悟章 第五
金母曰：苦海茫茫，劝尔回头是岸。迷途渺渺，凭谁缩足抽身。
电光石火之中，沧桑几变。秋霜春露之内，岁月辄更。
生死关门，何人脱出。轮迥路径，几个离开。大道不修，千生受劫。玄门无入，万世流浪。
欲要出迷入，悟须将心性修持。倘希脱俗超凡，应把情缘斩断。
放假身而炼法身，存真性以修天性。
门入希夷，无睹闻于声色。道通玄妙，得自在以逍遥。
一灵存乎太宇，万物渺如微尘。
须觉色心是幻，心悟真空。莫迷浊世为宜，志修大道。
金母说经已毕。瑶池圣境，霞光万道，瑞气千条。天仙、地仙、三界神仙，皆大欢喜。稽首作礼而退。信受奉行。
收经偈
末劫苍黎度，精神造化通，慈航超苦海，普济惠无穷。
完经赞
真经觉世养正开蒙，群生学道悟修功，一窍自然通，苦海慈航，恩光普照中。
皈 命
无极瑶池大圣妙灵普渡西王金母大天尊 三称十二叩
养正经迥诵已周隆，回向四恩并三界生。鸾下弟子增福寿，愿将法水扫愆尤。瑶池宫圣众慈悲父母唯愿垂纳受 三称
三皈依
自皈依道，当愿众生常侍天尊永脱沉沦
自皈依经，当愿众生生生世世得闻正法
自皈依师，当愿众生学最上乘不落邪见
安座赞
宝座临金殿，霞光照玉轩，万真朝母所，飞鸟蹑云根。
道经师宝天尊。 稽首 圣众